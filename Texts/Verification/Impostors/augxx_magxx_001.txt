opusculi sequentis aetatem prodit ipse eius auctor in libro nono confessionum capite sexto ubi praenotato quod annorum ferme quindecim erat adeodatus quando ipsi sociisque mediolanum baptismi percipiendi causa pergentibus comes adiunctus est testatur subinde hunc dialogum cum illo tum habitum fuisse cum esset in annis sexdecim id est anno secundo ab ipsorum baptismate quo certe initiati fuere anno christi quapropter libris de genesi contra manichaeos et de musica qui circiter annum perfecti fuerant recensitis adiecit augustinus in libro primo retractationum capite duodecimo se librum de magistro per idem tempus scripsisse adiunximus etiam nobis puerum adeodatum ex me natum carnaliter de peccato meo tu bene feceras eum annorum erat ferme quindecim et ingenio praeueniebat multos graues et doctos uiros munera tua tibi confiteor est liber noster qui inscribitur de magistro ipse ibi mecum loquitur tu scis illius esse sensa omnia quae inseruntur ibi ex persona collocutoris mei cum esset in annis sexdecim multa eius alia mirabiliora expertus sum horrori mihi erat illud ingenium in quo de uerborum ui atque officio disputatur copiose quo demum non uerbis quae foris homo personat sed aeterna ueritate intus docente scientiam rerum obtineri euincatur quid tibi uidemur efficere uelle cum loquimur adeodatus quantum quidem mihi nunc occurrit aut docere aut discere unum horum uideo et assentior nam loquendo nos docere uerum dicis uides ergo iam nihil nos locutione nisi ut doceamus appetere ad non plane uideo nam si nihil est aliud loqui quam uerba promere uideo nos id facere cum cantamus quod cum soli saepe facimus nullo praesente qui discat non puto nos docere aliquid uelle at ego puto esse quoddam genus docendi per commemorationem magnum sane quod in nostra hac sermocinatione res ipsa indicabit sed si tu non arbitraris nos discere cum recordamur nec docere illum qui commemorat non resisto tibi et duas iam loquendi causas constituo aut ut doceamus aut ut commemoremus uel alios uel nosmetipsos quod etiam dum cantamus efficimus an tibi non uidetur ad non prorsus nam rarum admodum est ut ego cantem commemorandi me gratia sed tantummodo delectandi uideo quid sentias sed nonne attendis id quod te delectat in cantu modulationem quamdam esse soni quae quoniam uerbis et addi et detrahi potest aliud est loqui aliud est cantare nam et tibiis et cithara cantatur et aues cantant et nos interdum sine uerbis musicum aliquid sonamus qui sonus cantus dici potest locutio non potest an quidquam est quod contradicas ad nihil sane uidetur ergo tibi nisi aut docendi aut commemorandi causa non esse institutam locutionem ad uideretur nisi me moueret quod dum oramus utique loquimur nec tamen deum aut doceri aliquid a nobis aut commemorari fas est credere nescire te arbitror non ob aliud nobis praeceptum esse ut in clausis cubiculis oremus in quo nihil aliud uidetur fecisse quam docuisse quomodo in orando loqui oporteret ad nihil me omnino istud mouet non enim uerba sed res ipsas eos uerbis docuit quibus et seipsi commonefacerent a quo et quid esset orandum cum in penetralibus ut dictum est mentis orarent recte intelligis simul enim te credo animaduertere etiamsi quisquam contendat quamuis nullum edamus sonum tamen quia ipsa uerba cogitamus nos intus apud animum loqui sic quoque locutione nihil aliud agere quam commonere cum memoria cui uerba inhaerent ea reuoluendo facit uenire in mentem res ipsas quarum signa sunt uerba ad intelligo ac sequor constat ergo inter nos uerba signa esse ad constat quid signum nisi aliquid significet potest esse signum ad non potest quot uerba sunt in hoc uersu si nihil ex tanta superis placet urbe relinqui ad octo octo ergo signa sunt ad ita est credo te hunc uersum intelligere ad satis arbitror dic mihi quid singula uerba significent ad uideo quidem quid significet si sed nullum aliud uerbum quo id exponi possit inuenio saltem illud inuenis quidquid significatur hoc uerbo ubinam sit ad uidetur mihi quod si dubitationem significet iam dubitatio ubi nisi in animo est accipio interim persequere caetera ad nihil quid aliud significat nisi id quod non est uerum fortasse dicis sed reuocat me ab assentiendo quod superius concessisti non esse signum nisi aliquid significet quod autem non est nullo modo esse aliquid potest quare secundum uerbum in hoc uersu non est signum quia non significat aliquid et falso inter nos constitit quod omnia uerba signa sint aut omne signum aliquid significet ad nimis quidem urges sed quando non habemus quid significemus omnino stulte uerbum aliquod promimus tu autem nunc mecum loquendo credo quod nullum sonum frustra emittis sed omnibus quae ore tuo erumpunt signum mihi das ut intelligam aliquid quapropter non te oportet istas duas sillabas enuntiare dum loqueris si per eas non significas quidquam si autem uides necessariam per eas enuntiationem fieri nosque doceri uel commoneri cum auribus insonant uides etiam profecto quid uelim dicere sed explicare non possum quid igitur facimus an affectionem animi quamdam cum rem non uidet et tamen non esse inuenit aut inuenisse se putat hoc uerbo significari dicimus potius quam rem ipsam quae nulla est ad istud ipsum est fortasse quod explicare moliebar transeamus ergo hinc quoquo modo se habet ne res absurdissima nobis accidat ad quae tandem si nihil nos teneat et moras patiamur ad ridiculum hoc quidem est et tamen nescio quomodo uideo posse contingere imo plane uideo contigisse suo loco genus hoc repugnantiae si deus siuerit planius intelligemus nunc ad illum uersum te refer et conare ut potes caetera eius uerba quid significent pandere ad tertia praepositio est ex pro qua de possumus ut arbitror dicere non id quaero ut pro una uoce notissima aliam uocem aeque notissimam quae idem significet dicas si tamen idem significat sed interim concedamus ita esse certe si poeta iste non ex tanta urbe sed de tanta dixisset quaereremque abs te quid de significaret diceres ex cum haec duo uerba essent id est signa unum aliquid ut tu putas significantia ego autem idipsum nescio quid unum quod his duobus signis significatur inquiro ad mihi uidetur secretionem quamdam significare ab ea re in qua fuerat aliquid quod ex illa esse dicitur siue illa non maneat ut in hoc uersu non manente urbe poterant aliqui ex illa esse troiani siue maneat sicut ex urbe roma dicimus esse negotiatores in africa ut concedam tibi haec ita esse nec enumerem quam multa fortasse praeter hanc tuam regulam reperiantur illud certe tibi attendere facile est exposuisse te uerbis uerba id est signis signa eisdemque notissimis notissima ego autem illa ipsa quorum haec signa sunt mihi si posses uellem ut ostenderes ad miror te nescire uel potius simulare nescientem responsione mea fieri quod uis omnino non posse siquidem sermocinamur ubi non possumus respondere nisi uerbis tu autem res quaeris eas quae quodlibet sint uerba certe non sunt quas tamen ex me tu quoque uerbis quaeris prior itaque tu sine uerbis quaere ut ego deinde ista conditione respondeam iure agis fateor sed si quaererem istae tres sillabae quid significent cum dicitur paries nonne posses digito ostendere ut ego prorsus rem ipsam uiderem cuius signum est hoc trisillabum uerbum demonstrante te nulla tamen uerba referente ad hoc in solis nominibus quibus corpora significantur si eadem corpora praesentia sint fieri posse concedo num colorem corpus dicimus an non potius quamdam corporis qualitatem ad ita est cur ergo et hic digito demonstrari potest an addis corporibus etiam corporum qualitates ut nihilominus etiam istae cum praesentes sunt doceri sine uerbis possint ad ego cum corpora dicerem omnia corporalia intelligi uolebam id est omnia quae in corporibus sentiuntur considera tamen utrum etiam hinc aliqua tibi excipienda sint ad bene admones non enim omnia corporalia sed omnia uisibilia dicere debui fateor enim sonum odorem saporem grauitatem calorem et alia quae ad caeteros sensus pertinent quanquam sentiri sine corporibus nequeant et propterea sint corporalia non tamen digito posse monstrari nunquamne uidisti ut homines cum surdis gestu quasi sermocinentur ipsique surdi non minus gestu uel quaerant uel respondeant uel doceant uel indicent aut omnia quae uolunt aut certe plurima quod cum fit non utique sola uisibilia sine uerbis ostenduntur sed et soni et sapores et caetera huiu modi nam et histriones totas in theatris fabulas sine uerbis saltando plerumque aperiunt et exponunt ad nihil habeo quod contradicam nisi quod illud ex non modo ego sed nec ipse quidem saltator histrio tibi sine uerbis quid significet posset ostendere uerum fortasse dicis sed fingamus eum posse non ut arbitror dubitas quisquis ille motus corporis fuerit quo mihi rem quae hoc uerbo significatur demonstrare conabitur non ipsam rem futuram esse sed signum quare hic quoque non quidem uerbo uerbum sed tamen signo signum nihilominus indicabit ut et hoc monosillabum ex et ille gestus unam rem quamdam significent quam mihi ego uellem non significando monstrari ad qui potest quod quaeris oro te quomodo paries potuit ad ne ipse quidem quantum ratio progrediens docuit ostendi sine signo potest nam et intentio digiti non est utique paries sed signum datur per quod paries possit uideri nihil itaque uideo quod sine signis ostendi queat quid si ex te quaererem quid sit ambulare surgeresque et id ageres nonne re ipsa potius quam uerbis ad me docendum aut ullis aliis signis utereris ad fateor ita esse et pudet me rem tam in promptu positam non uidisse ex qua etiam mihi millia rerum iam occurrunt quae ipsae per se ualeant non per signa monstrari ut edere bibere sedere stare clamare et innumerabilia caetera age nunc dic mihi si omnino nesciens huius uerbi uim abs te ambulante quaererem quid sit ambulare quomodo me doceres ad idipsum agerem aliquanto celerius ut post interrogationem tuam aliqua nouitate admonereris et tamen nihil aliud fieret quam id quod deberet ostendi scisne aliud esse ambulare aliud festinare nam et qui ambulat non statim festinat et qui festinat non continuo ambulat dicimus enim et in scribendo et in legendo aliisque innumerabilibus rebus festinationem quare cum illud quod agebas celerius ageres post interrogationem meam putarem ambulare nihil esse aliud quam festinare id enim noui addideras et ob hoc fallerer ad fateor rem non posse nos monstrare sine signo si cum id agimus interrogemur si enim nihil addamus putabit qui rogat nolle nos ostendere contemptoque se in eo quod agebamus perseuerare sed si de his roget quae agere possumus nec eo tamen tempore quo agimus roget possumus post eius interrogationem id agendo re ipsa potius quam signo demonstrare quod rogat nisi forte loquentem me interroget quid sit loqui quidquid enim dixero ut eum doceam loquar necesse est ex quo secutus docebo donec ei planum faciam quod uult non recedens a re ipsa quam sibi uoluit demonstrari nec signa quaerens quibus eam ostendam praeter ipsam acutissime omnino quare uide utrum conueniat iam inter nos ea posse demonstrari sine signis quae aut non agimus cum interrogamur et tamen statim agere possumus aut ipsa signa forte agimus cum enim loquimur signa facimus de quo dictum est significare ad conuenit cum ergo de quibusdam signis quaeritur possunt signis signa monstrari cum autem de rebus quae signa non sunt aut eas agendo post inquisitionem si agi possunt aut signa dando per quae animaduerti queant ad ita est in hac igitur tripartita distributione prius illud consideremus si placet quod signis signa monstrantur num enim sola uerba sunt signa ad non uidetur ergo mihi loquendo nos aut uerba ipsa signare uerbis aut alia signa uelut gestum cum dicimus aut litteram nam his duobus uerbis quae significantur nihilominus signa sunt aut aliquid aliud quod signum non sit uelut cum dicimus lapis hoc enim uerbum signum est nam significat aliquid sed id quod eo significatur non continuo signum est quod tamen genus id est cum uerbis ea quae signa non sunt significantur non pertinet ad hanc partem quam discutere proposuimus suscepimus enim considerare illud quod signis signa monstrantur et partes in eo duas comperimus cum aut eadem aut alia signa signis docemus uel commemoramus an non tibi uidetur ad manifestum est dic ergo signa quae uerba sunt ad quem sensum pertineant ad ad auditum quid gestus ad ad uisum quid cum uerba scripta inuenimus num uerba non sunt an signa uerborum uerius intelliguntur ut uerbum sit quod cum aliquo significatu articulata uoce profertur uox autem nullo alio sensu quam auditu percipi potest ita fit ut cum scribitur uerbum signum fiat oculis quo illud quod ad aures pertinet ueniat in mentem ad omnino assentior id quoque te arbitror assentiri cum dicimus nomen significare nos aliquid ad uerum est quid tandem ad id scilicet quod quidque appellatur uelut romulus roma uirtus fluuius et innumerabilia caetera num ista quatuor nomina nullas res significant ad imo aliquas num nihil distat inter haec nomina et eas res quae his significantur ad imo plurimum uellem abs te audire quidnam id sit ad hoc uel in primis quod haec signa sunt illa non sunt placetne appellemus significabilia ea quae signis significari possunt et signa non sunt sicut ea quae uideri possunt uisibilia nominamus ut de his deinceps commodius disseramus ad placet uero quid illa quatuor signa quae paulo ante pronuntiasti nullone alio signo significantur ad miror quod iam mihi excidisse arbitraris quod ea quae scribuntur eorum quae uoce proferuntur signorum signa esse comperimus dic inter ista quid distet ad quod illa uisibilia sunt haec audibilia cur enim et hoc nomen non admittas si admisimus significabilia prorsus admitto et gratum habeo sed rursus quaero quatuor haec signa nullone alio signo audibili significari queant ut uisibilia recordatus es ad hoc quoque recentius dictum recordor nam nomen responderam significare aliquid et huic significationi quatuor ista subieceram et illud autem et haec si quidem uoce proferuntur audibilia esse cognosco quid ergo inter audibile signum et audibilia significata quae rursus signa sunt interest ad inter illud quidem quod dicimus nomen et haec quatuor quae significationi eius subiecimus hoc distare uideo quod illud audibile signum est signorum audibilium haec uero audibilia quidem signa sunt non tamen signorum sed rerum partim uisibilium sicut est romulus roma fluuius partim intelligibilium sicut est uirtus accipio et probo sed scisne omnia quae uoce articulata cum aliquo significatu proferuntur uerba appellari ad scio ergo et nomen uerbum est quandoquidem id uidemus cum aliquo significatu articulata uoce proferri et cum dicimus disertum hominem bonis uerbis uti etiam nominibus utique utitur et cum seni domino apud terentium seruus retulit bona uerba quaeso multa ille etiam nomina dixerat ad assentior concedis igitur iis duabus sillabis quas edimus cum dicimus uerbum nomen quoque significari et ob hoc illud huius signum esse ad concedo hoc quoque respondeas uelim cum uerbum signum sit nominis et nomen signum sit fluminis et flumen signum sit rei quae iam uideri potest ut inter hanc rem et flumen id est signum eius et inter hoc signum et nomen quod huius signi signum est dixisti quid intersit quid interesse arbitraris inter signum nominis quod uerbum esse comperimus et ipsum nomen cuius signum est ad hoc distare intelligo quod ea quae significantur nomine etiam uerbo significantur ut enim nomen est uerbum ita et flumen uerbum est quae autem uerbo significantur non omnia significantur et nomine nam et illud si quod in capite habet abs te propositus uersus et hoc ex de quo iam diu agentes in haec duce ratione peruenimus uerba sunt nec tamen nomina et talia multa inueniuntur quamobrem cum omnia nomina uerba sint non autem omnia uerba nomina sint planum esse arbitror quid inter uerbum distet et nomen id est inter signum signi eius quod nulla alia signa significat et signum signi eius quod rursus alia significat concedisne omnem equum animal esse nec tamen omne animal equum esse ad quis dubitauerit hoc ergo inter nomen et uerbum quod inter equum et animal interest nisi forte ab assentiendo id te reuocat quod dicimus et alio modo uerbum quo significantur ea quae per tempora declinantur ut scribo scripsi lego legi quae manifestum est non esse nomina ad dixisti omnino quod me dubitare faciebat ne te istud moueat dicimus enim et signa uniuersaliter omnia quae significant aliquid ubi etiam uerba esse inuenimus dicimus item signa militaria quae iam proprie signa nominantur quo uerba non pertinent et tamen si tibi dicerem ut omnis equus animal non autem omne animal equus est ita omne uerbum signum non autem omne signum uerbum est nihil ut opinor dubitares ad iam intelligo et prorsus assentior hoc interesse inter uniuersale illud uerbum et nomen quod inter animal et equum scisne etiam cum dicimus animal aliud esse hoc trisillabum nomen quod uoce prolatum est aliud id quod significatur ad iam hoc supra concessi de omnibus signis et significabilibus num omnia signa tibi uidentur aliud significare quam sunt sicut hoc trisillabum cum dicimus animal nullo modo idem significat quod est ipsum ad non sane nam cum dicimus signum non solum signa caetera quaecumque sunt sed etiam seipsum significat est enim uerbum et utique omnia uerba signa sunt quid in hoc disillabo cum dicimus uerbum nonne tale aliquid contingit nam si omne quod cum aliquo significatu articulata uoce profertur hoc disillabo significatur etiam ipsum hoc genere includitur ad ita est quid nomen nonne similiter habet nam et omnium generum nomina significat et ipsum nomen generis neutri nomen est an si ex te quaererem quae pars orationis nomen posses mihi respondere recte nisi nomen ad uerum dicis sunt ergo signa quae inter alia quae significant et seipsa significent ad sunt num tale tibi uidetur hoc quadrisillabum signum cum dicimus coniunctio ad nullo modo nam ea quae significat non sunt nomina hoc autem nomen est bene attendisti nunc illud uide utrum inueniantur signa quae se inuicem significent ut quemadmodum hoc ab illo sic illud ab hoc significetur non enim ita sunt inter se hoc quadrisillabum cum dicimus coniunctio et illa quae ab hoc significantur cum dicimus si uel nam namque nisi ergo quoniam et similia nam haec illo uno significantur nullo autem horum unum illud quadrisillabum significatur ad uideo et quaenam signa sint se inuicem significantia cupio cognoscere tu ergo nescis cum dicimus nomen et uerbum duo uerba nos dicere ad scio quid illud nescis cum dicimus nomen et uerbum duo nomina nos dicere ad id quoque scio scis igitur tam nomen uerbo quam etiam uerbum nomine significari ad assentior potesne dicere excepto eo quod diuerse scribuntur et sonant quid inter se differant ad possum fortasse nam id esse uideo quod paulo ante dixi uerba enim cum dicimus omne quod articulata uoce cum aliquo significatu profertur significamus unde omne nomen et ipsum cum dicimus nomen uerbum est at non omne uerbum nomen est quamuis nomen sit cum dicimus uerbum quid si quisquam tibi affirmet et probet ut omne nomen uerbum est ita omne uerbum nomen esse poterisne inuenire quid distent praeter diuersum in litteris sonum ad non potero nec omnino distare aliquid puto quid si omnia quidem quae uoce articulata cum aliquo significatu proferuntur et uerba sunt et nomina sed tamen alia de causa uerba et alia de causa nomina sunt nihilne distabit inter nomen et uerbum ad quomodo istud sit non intelligo hoc saltem intelligis omne coloratum uisibile esse et omne uisibile coloratum quamuis haec duo uerba distincte differenterque significent ad intelligo quid si ergo ita et omne uerbum nomen et omne nomen uerbum est quamuis haec ipsa duo nomina uel duo uerba id est nomen et uerbum differentem habeant significationem ad iam uideo posse id accidere sed quomodo id accidat exspecto ut ostendas omne quod cum aliquo significatu articulata uoce prorumpit animaduertis ut opinor et aurem uerberare ut sentiri et memoriae mandari ut nosci possit ad animaduerto duo ergo quaedam contingunt cum aliquid tali uoce proferimus ad ita est quid si horum duorum ex uno appellata sunt uerba ex altero nomina uerba scilicet a uerberando nomina uero a noscendo ut illud primum ab auribus hoc autem secundum ab animo uocari meruerit ad concedam cum ostenderis quomodo recte possimus omnia uerba nomina dicere facile est nam credo te accepisse ac tenere pronomen dictum quod pro ipso nomine ualeat rem tamen notet minus plena significatione quam nomen nam ut opinor definiuit ille ita quem grammatico reddidisti pronomen est pars orationis quae pro ipso posita nomine minus quidem plene idem tamen significat ad recordor et probo uides igitur secundum hanc definitionem nullis nisi nominibus seruire et pro his solis poni posse pronomina uelut cum dicimus hic uir ipse rex eadem mulier hoc aurum illud argentum hic ipse eadem hoc illud pronomina esse uir rex mulier aurum argentum nomina quibus plenius quam illis pronominibus res significatae sunt ad uideo et assentior tu ergo nunc mihi paucas coniunctiones quaslibet enuntia ad et que at atque haec omnia quae dixisti nonne tibi uidentur esse nomina ad non omnino ego saltem tibi recte locutus uideor cum dicerem haec omnia quae dixisti ad recte prorsus et iam intelligo quam mirabiliter ostenderis me nomina enuntiasse non enim aliter de his recte dici potuisset haec omnia sed enim uereor adhuc ne propterea mihi recte locutus uidearis quod has quatuor coniunctiones etiam uerba esse non nego ut ideo de his recte dici potuerit haec omnia quoniam recte dicitur haec uerba omnia si autem a me quaeras quae sit pars orationis uerba nihil aliud respondebo quam nomen quare huic nomini fortasse pronomen adiunctum est ut illa recta esset locutio tua acute quidem falleris sed ut falli desinas acutius attende quod dicam si tamen id dicere ut uolo ualuero nam uerbis de uerbis agere tam implicatum est quam digitos digitis inserere et confricare ubi uix dignoscitur nisi ab eo ipso qui id agit qui digiti pruriant et qui auxilientur prurientibus ad en toto animo adsum nam ista haec similitudo me intentissimum fecit uerba certe sono et litteris constant ad ita est ergo ut ea potissimum auctoritate utamur quae nobis charissima est cum ait paulus apostolus non erat in christo est et non sed est in illo erat non opinor putandum est tres istas litteras quas enuntiamus cum dicimus est fuisse in christo sed illud potius quod istis tribus litteris significatur ad uerum dicis intelligis igitur eum qui ait est in illo erat nihil aliud dixissequam est appellatur quod in illo erat tanquam si dixisset uirtus in illo erat non utique aliud dixisse acciperetur nisi uirtus appellatur quod in illo erat ne duas istas sillabas quas enuntiamus cum dicimus uirtus et non illud quod his duabus sillabis significatur in illo fuisse arbitraremur ad intelligo ac sequor quid illud nonne intelligis etiam nihil interesse utrum quisque dicat uirtus appellatur an uirtus nominatur ad manifestum est ergo ita manifestum est nihil interesse utrum quis dicat est appellatur an est nominatur quod in illo erat ad uideo et hic nihil distare iamne etiam uides quid uelim ostendere ad nondum sane itane tu non uides nomen esse id quo res aliqua nominatur ad hoc plane nihil certius uideo uides ergo est nomen esse siquidem illud quod erat in illo est nominatur ad negare non possum at si ex te quaererem quae sit pars orationis est non opinor nomen sed uerbum esse diceres cum id ratio etiam nomen esse docuerit ad ita est prorsus ut dicis num adhuc dubitas alias quoque partes orationis eodem modo quo demonstrauimus nomina esse ad non dubito quandoquidem fateor ea significare aliquid si autem res ipsae quas significant quid singulae appellentur id est nominentur interroges respondere non possum nisi eas ipsas partes orationis quas nomina non uocamus sed ut cerno uocare conuincimur nihilne te mouet ne quis existat qui nostram istam rationem labefactet dicendo apostolo non uerborum sed rerum auctoritatem esse tribuendam quamobrem fundamentum persuasionis huius non tam esse firmum quam putamus fieri enim posse ut paulus quanquam uixerit praeceperitque rectissime minus tamen recte locutus sit cum ait est in illo erat praesertim cum se ipse imperitum sermone fateatur quo tandem modo istum refellendum arbitraris ad nihil habeo quod contradicam et te oro ut aliquem de illis reperias quibus uerborum notitia summa conceditur cuius auctoritate potius id quod cupis efficias minus enim tibi uidetur idonea remotis auctoritatibus ipsa ratio qua demonstratur omnibus partibus orationis significari aliquid et ex eo appellari si autem appellari et nominari si nominari nomine utique nominari quod in diuersis linguis facillime iudicatur quis enim non uideat si quaeras quid graeci nominent quod nos nominamus quis responderi quid graeci nominent quod nos nominamus uolo responderi quid graeci nominent quod nos nominamus bene responderi quid graeci nominent quod nos nominamus scriptum responderi quid graeci nominent quod nos nominamus et responderi quid graeci nominent quod nos nominamus ab responderi quid graeci nominent quod nos nominamus heu responderi atque in his omnibus partibus orationis quas nunc enumeraui recte loqui eum qui sic interroget quod nisi nomina essent fieri non posset hac ergo ratione paulum apostolum recte locutum esse cum remotis omnium eloquentium auctoritatibus obtinere possimus quid opus est quaerere cuius persona sententia nostra fulciatur sed ne quis tardior aut impudentior nondum cedat asseratque nisi illis auctoribus quibus uerborum leges consensu omnium tribuuntur nullo modo esse cessurum quid in latina lingua excellentius cicerone inueniri potest at hic in suis nobilissimis orationibus quas uerrinas uocant coram praepositionem siue illo loco aduerbium sit nomen appellauit uerumtamen quia fieri potest ut ego illum locum minus bene intelligam exponaturque alias aliter uel a me uel ab alio est ad quod responderi posse nihil puto tradunt enim nobilissimi disputationum magistri nomine et uerbo plenam constare sententiam quae affirmari negarique possit quod genus idem tullius quodam loco pronuntiatum uocat et cum uerbi tertia persona est nominatiuum cum ea casum nominis aiunt esse oportere et recte aiunt quod mecum si consideres uelut cum dicimus homo sedet equus currit agnoscis ut opinor duo esse pronuntiata ad agnosco cernis in singulis singula esse nomina in uno homo in altero equus et uerba singula in uno sedet in altero currit ad cerno ergo si dicerem sedet tantum aut currit tantum recte a me quaereres quis uel quid ut responderem homo uel equus uel animal uel quodlibet aliud quo possit nomen redditum uerbo implere pronuntiatum id est illam sententiam quae affirmari et negari potest ad intelligo attende caetera et finge nos uidere aliquid longius et incertum habere utrum animal sit an saxum uel quid aliud meque tibi dicere quia homo est animal est nonne temere dicerem ad temere omnino sed non temere plane diceres si homo est animal est recte dicis itaque in locutione tua placet mihi si placet et tibi utrique autem nostrum in mea displicet quia ad assentior uide iam utrum istae duae sententiae plena pronuntiata sint placet si displicet quia ad plena omnino age nunc dic mihi quae ibi sint uerba quae nomina ad uerba ibi uideo esse placet et displicet nomina uero quid aliud quam si et quia has ergo duas coniunctiones etiam nomina esse satis probatum est ad prorsus satis potesne ipse per te in aliis partibus orationis hoc idem ad eamdem regulam docere ad possum transeamus ergo hinc et iam dic mihi utrum sicut omnia uerba nomina et omnia nomina uerba esse comperimus ita tibi et omnia nomina uocabula et omnia uocabula nomina esse uideantur ad plane inter haec quid distet praeter diuersum sillabarum sonum non uideo nec ego interim resisto quanquam non desint qui etiam significatione ista discernunt quorum sententiam modo considerare non opus est sed certe animaduertis ad ea iam signa nos peruenisse quae se inuicem significent nulla praeter sonum distantia et quae seipsa significent cum caeteris omnibus partibus orationis ad non intelligo non ergo intelligis et nomen uocabulo et uocabulum nomine significari et ita ut praeter 