scrutare et obserua illud ante omnia uide utrum in philosophia an in ipsa uita profeceris non est philosophia populare artificium nec ostentationi paratum non in uerbis sed in rebus est nec in hoc adhibetur ut cum aliqua oblectatione consumatur dies ut dematur otio nausia animum format et fabricat uitam disponit actiones regit agenda et omittenda demonstrat sedet ad gubernaculum et per ancipitia fluctuantium derigit cursum sine hac nemo intrepide potest uiuere nemo secure innumerabilia accidunt singulis horis quae consilium exigant quod ab hac petendum est dicet aliquis quid mihi prodest philosophia si fatum est quid prodest si deus rector est quid prodest si casus imperat nam et mutari certa non possunt et nihil praeparari potest aduersus incerta sed aut consilium meum occupauit deus decreuitque quid facerem aut consilio meo nihil fortuna permittit quidquid est ex his lucili uel si omnia haec sunt philosophandum est siue nos inexorabili lege fata constringunt siue arbiter deus uniuersi cuncta disposuit siue casus res humanas sine ordine impellit et iactat philosophia nos tueri debet haec adhortabitur ut deo libenter pareamus ut fortunae contumaciter haec docebit ut deum sequaris feras casum sed non est nunc in hanc disputationem transeundum quid sit iuris nostri si prouidentia in imperio est aut si fatorum series illigatos trahit aut si repentina ac subita dominantur illo nunc reuertor ut te moneam et exhorter ne patiaris impetum animi tui delabi et refrigescere contine illum et constitue ut habitus animi fiat quod est impetus iam ab initio si te bene noui circumspicies quid haec epistula munusculi attulerit excute illam et inuenies non est quod mireris animum meum adhuc de alieno liberalis sum quare autem alienum dixi quidquid bene dictum est ab ullo meum est istuc quoque ab epicuro dictum est si ad naturam uiues numquam eris pauper si ad opiniones numquam eris diues exiguum natura desiderat opinio immensum congeratur in te quidquid multi locupletes possederant ultra priuatum pecuniae modum fortuna te prouehat auro tegat purpura uestiat eo deliciarum opumque perducat ut terram marmoribus abscondas non tantum habere tibi liceat sed calcare diuitias accedant statuae et picturae et quidquid ars ulla luxuriae elaborauit maiora cupere ab his disces naturalia desideria finita sunt ex falsa opinione nascentia ubi desinant non habent nullus enim terminus falso est uia eunti aliquid extremum est error immensus est retrahe ergo te a uanis et cum uoles scire quod petes utrum naturalem habeat an caecam cupiditatem considera num possit alicubi consistere si longe progresso semper aliquid longius restat scito id naturale non esse uale xuii proice omnia ista si sapis immo ut sapias et ad bonam mentem magno cursu ac totis uiribus tende si quid est quo teneris aut expedi aut incide moratur inquis me res familiaris sic illam disponere uolo ut sufficere nihil agenti possit ne aut paupertas mihi oneri sit aut ego alicui cum hoc dicis non uideris uim ac potentiam eius de quo cogitas boni nosse et summam quidem rei peruides quantum philosophia prosit partes autem nondum satis subtiliter dispicis necdum scis quantum ubique nos adiuuet quemadmodum et in maximis ut ciceronis utar uerbo opituletur et in minima descendat mihi crede aduoca illam in consilium suadebit tibi ne ad calculos sedeas nempe hoc quaeris et hoc ista dilatione uis consequi ne tibi paupertas timenda sit quid si appetenda est multis ad philosophandum obstitere diuitiae paupertas expedita est secura est cum classicum cecinit scit non se peti cum aqua conclamata est quomodo exeat non quid efferat quaerit ut si nauigandum est non strepunt portus nec unius comitatu inquieta sunt litora non circumstat illam turba seruorum ad quos pascendos transmarinarum regionum est optanda fertilitas facile est pascere paucos uentres et bene institutos et nihil aliud desiderantes quam impleri paruo fames constat magno fastidium paupertas contenta est desideriis instantibus satis facere quid est ergo quare hanc recuses contubernalem cuius mores sanus diues imitatur si uis uacare animo aut pauper sis oportet aut pauperi similis non potest studium salutare fieri sine frugalitatis cura frugalitas autem paupertas uoluntaria est tolle itaque istas excusationes nondum habeo quantum sat est si ad illam summam peruenero tunc me totum philosophiae dabo atqui nihil prius quam hoc parandum est quod tu differs et post cetera paras ab hoc incipiendum est parare inquis unde uiuam uolo simul et parare te disce si quid te uetat bene uiuere bene mori non uetat non est quod nos paupertas a philosophia reuocet ne egestas quidem toleranda est enim ad hoc properantibus uel fames quam tolerauere quidam in obsidionibus et quod aliud erat illius patientiae praemium quam in arbitrium non cadere uictoris quanto hoc maius est quod promittitur perpetua libertas nullius nec hominis nec dei timor ecquid uel esurienti ad ista ueniendum est perpessi sunt exercitus inopiam omnium rerum uixerunt herbarum radicibus et dictu foedis tulerunt famem haec omnia passi sunt pro regno quo magis mireris alieno dubitabit aliquis ferre paupertatem ut animum furoribus liberet non est ergo prius acquirendum licet ad philosophiam etiam sine uiatico peruenire ita est cum omnia habueris tunc habere et sapientiam uoles haec erit ultimum uitae instrumentum et ut ita dicam additamentum tu uero siue aliquid habes iam philosophare unde enim scis an iam nimis habeas siue nihil hoc prius quaere quam quicquam at necessaria deerunt primum deesse non poterunt quia natura minimum petit naturae autem se sapiens accommodat sed si necessitates ultimae inciderint iamdudum exibit e uita et molestus sibi esse desinet si uero exiguum erit et angustum quo possit uita produci id boni consulet nec ultra necessaria sollicitus aut anxius uentri et scapulis suum reddet et occupationes diuitum concursationesque ad diuitias euntium securus laetusque ridebit ac dicet quid in longum ipse te differs expectabisne fenoris quaestum aut ex merce compendium aut tabulas beati senis cum fieri possis statim diues repraesentat opes sapientia quas cuicumque fecit superuacuas dedit haec ad alios pertinent tu locupletibus propior es saeculum muta nimis habes idem est autem omni saeculo quod sat est poteram hoc loco epistulam claudere nisi te male instituissem reges parthos non potest quisquam salutare sine munere tibi ualedicere non licet gratis quid istic ab epicuro mutuum sumam multis parasse diuitias non finis miseriarum fuit sed mutatio nec hoc miror non est enim in rebus uitium sed in ipso animo illud quod paupertatem nobis grauem fecerat et diuitias graues fecit quemadmodum nihil refert utrum aegrum in ligneo lecto an in aureo colloces quocumque illum transtuleris morbum secum suum transferet sic nihil refert utrum aeger animus in diuitiis an in paupertate ponatur malum illum suum sequitur uale xuiii december est mensis cum maxime ciuitas sudat ius luxuriae publice datum est ingenti apparatu sonant omnia tamquam quicquam inter saturnalia intersit et dies rerum agendarum adeo nihil interest ut non uideatur mihi errasse qui dixit olim mensem decembrem fuisse nunc annum si te hic haberem libenter tecum conferrem quid existimares esse faciendum utrum nihil ex cotidiana consuetudine mouendum an ne dissidere uideremur cum publicis moribus et hilarius cenandum et exuendam togam nam quod fieri nisi in tumultu et tristi tempore ciuitatis non solebat uoluptatis causa ac festorum dierum uestem mutauimus si te bene noui arbitri partibus functus nec per omnia nos similes esse pilleatae turbae uoluisses nec per omnia dissimiles nisi forte his maxime diebus animo imperandum est ut tunc uoluptatibus solus abstineat cum in illas omnis turba procubuit certissimum enim argumentum firmitatis suae capit si ad blanda et in luxuriam trahentia nec it nec abducitur hoc multo fortius est ebrio ac uomitante populo siccum ac sobrium esse illud temperantius non excerpere se nec insignire nec misceri omnibus et eadem sed non eodem modo facere licet enim sine luxuria agere festum diem ceterum adeo mihi placet temptare animi tui firmitatem ut e praecepto magnorum uirorum tibi quoque praecipiam interponas aliquot dies quibus contentus minimo ac uilissimo cibo dura atque horrida ueste dicas tibi hoc est quod timebatur in ipsa securitate animus ad difficilia se praeparet et contra iniurias fortunae inter beneficia firmetur miles in media pace decurrit sine ullo hoste uallum iacit et superuacuo labore lassatur ut sufficere necessario possit quem in ipsa re trepidare nolueris ante rem exerceas hoc secuti sunt qui omnibus mensibus paupertatem imitati prope ad inopiam accesserunt ne umquam expauescerent quod saepe didicissent non est nunc quod existimes me dicere timoneas cenas et pauperum cellas et quidquid aliud est per quod luxuria diuitiarum taedio ludit grabattus ille uerus sit et sagum et panis durus ac sordidus hoc triduo et quatriduo fer interdum pluribus diebus ut non lusus sit sed experimentum tunc mihi crede lucili exultabis dipondio satur et intelleges ad securitatem non opus esse fortuna hoc enim quod necessitati sat est dabit et irata non est tamen quare tu multum tibi facere uidearis facies enim quod multa milia seruorum multa milia pauperum faciunt illo nomine te cuspice quod facies non coactus quod tam facile erit tibi illud pati semper quam aliquando experiri exerceamur ad palum et ne imparatos fortuna deprehendat fiat nobis paupertas familiaris securius diuites erimus si scierimus quam non sit graue pauperes esse certos habebat dies ille magister uoluptatis epicurus quibus maligne famem exstingueret uisurus an aliquid deesset ex plena et consummata uoluptate uel quantum deesset et an dignum quod quis magno labore pensaret hoc certe in iis epistulis ait quas scripsit charino magistratu ad poliaenum et quidem gloriatur non toto asse se pasci metrodorum qui nondum tantum profecerit toto in hoc tu uictu saturitatem putas esse et uoluptas est uoluptas autem non illa leuis et fugax et subinde reficienda sed stabilis et certa non enim iucunda res est aqua et polenta aut frustum hordeacii panis sed summa uoluptas est posse capere etiam ex his uoluptatem et ad id se deduxisse quod eripere nulla fortunae iniquitas possit liberaliora alimenta sunt carceris sepositos ad capitale supplicium non tam anguste qui occisurus est pascit quanta est animi magnitudo ad id sua sponte descendere quod ne ad extrema quidem decretis timendum sit hoc est praeoccupare tela fortunae incipe ergo mi lucili sequi horum consuetudinem et aliquos dies destina quibus secedas a tuis rebus minimoque te facias familiarem incipe cum paupertate habere commercium aude hospes contemnere opes et te quoque dignum finge deo nemo alius est deo dignus quam qui opes contempsit quarum possessionem tibi non interdico sed efficere uolo ut illas intrepide possideas quod uno consequeris modo si te etiam sine illis beate uicturum persuaseris tibi si illas tamquam exituras semper aspexeris sed iam incipiamus epistulam complicare prius inquis redde quod debes delegabo te ad epicurum ab illo fiet numeratio immodica ira gignit insaniam hoc quam uerum sit necesse est scias cum habueris et seruum et inimicum in omnes personas hic exardescit affectus tam ex amore nascitur quam ex odio non minus inter seria quam inter lusus et iocos nec interest ex quam magna causa nascatur sed in qualem perueniat animum sic ignis non refert quam magnus sed quo incidat nam etiam maximum solida non receperunt rursus arida et corripi facilia scintillam quoque fouent usque in incendium ita est mi lucili ingentis irae exitus furor est et ideo ira uitanda est non moderationis causa sed sanitatis uale xix exulto quotiens epistulas tuas accipio implent enim me bona spe et iam non promittunt de te sed spondent ita fac oro atque obsecro quid enim habeo melius quod amicum rogem quam quod pro ipso rogaturus sum si potes subducte istis occupationibus si minus eripe satis multum temporis sparsimus incipiamus uasa in senectute colligere numquid inuidiosum est in freto uiximus moriamur in portu neque ego suaserim tibi nomen ex otio petere quod nec iactare debes nec abscondere numquam enim usque eo te abigam generis humani furore damnato ut latebram tibi aliquam parari et obliuionem uelim id age ut otium tuum non emineat sed appareat deinde uidebunt de isto quibus integra sunt et prima consilia an uelint uitam per obscurum transmittere tibi liberum non est in medium te protulit ingenii uigor scriptorum elegantia clarae et nobiles amicitiae iam notitia te inuasit ut in extrema mergaris ac penitus recondaris tamen priora monstrabunt tenebras habere non potes sequetur quocumque fugeris multum pristinae lucis quietem potes uindicare sine ullius odio sine desiderio aut morsu animi tui quid enim relinques quod inuitus relictum a te possis cogitare clientes quorum nemo te ipsum sequitur sed aliquid ex te amicitia olim petebatur nunc praeda mutabunt testamenta destituti senes migrabit ad aliud limen salutator non potest paruo res magna constare aestima utrum te relinquere an aliquid ex tuis malis utinam quidem tibi senescere contigisset intra natalium tuorum modum nec te in altum fortuna misisset tulit te longe a conspectu uitae salubris rapida felicitas prouincia et procuratio et quidquid ab istis promittitur maiora deinde officia te excipient et ex aliis alia quis exitus erit quid exspectas donec desinas habere quod cupias numquam erit tempus qualem dicimus seriem esse causarum ex quibus nectitur fatum talem esse cupiditatum altera ex fine alterius nascitur in eam demissus es uitam quae numquam tibi terminum miseriarum ac seruitutis ipsa factura sit subduc ceruicem iugo tritam semel illam incidi quam semper premi satius est si te ad priuata rettuleris minora erunt omnia sed affatim implebunt at nunc plurima et undique ingesta non satiant utrum autem mauis ex inopia saturitatem an in copia famem et auida felicitas est et alienae auiditati exposita quamdiu tibi satis nihil fuerit ipse aliis non eris quomodo inquis exibo utcumque cogita quam multa temere pro pecunia quam multa laboriose pro honore temptaueris aliquid et pro otio audendum est aut in ista sollicitudine procurationum et deinde urbanorum officiorum senescendum in tumultu ac semper nouis fluctibus quos effugere nulla modestia nulla uitae quiete contingit quid enim ad rem pertinet an tu quiescere uelis fortuna tua non uult quid si illi etiam nunc permiseris crescere quantum ad successus accesserit accedet ad metus uolo tibi hoc loco referre dictum maecenatis uera in ipso eculeo elocuti ipsa enim altitudo attonat summa si quaeris in quo libro dixerit in eo qui prometheus inscribitur hoc uoluit dicere attonita habet summa est ergo tanti ulla potentia ut sit tibi tam ebrius sermo ingeniosus ille uir fuit magnum exemplum romanae eloquentiae daturus nisi illum eneruasset felicitas immo castrasset hic te exitus manet nisi iam contrahes uela nisi quod ille sero uoluit terram leges poteram tecum hac maecenatis sententia parem facere rationem sed mouebis mihi controuersiam si noui te nec uoles quod debeo nisi in aspero et probo accipere ut se res habet ab epicuro uersura facienda est ante inquit circumspiciendum est cum quibus edas et bibas quam quid edas et bibas nam sine amico uisceratio leonis ac lupi uita est hoc non continget tibi nisi secesseris alioquin habebis conuiuas quos ex turba salutantium nomenclator digesserit errat autem qui amicum in atrio quaerit in conuiuio probat nullum habet maius malum occupatus homo et bonis suis obsessus quam quod amicos sibi putat quibus ipse non est quod beneficia sua efficacia iudicat ad conciliandos animos cum quidam quo plus debent magis oderint leue aes alienum debitorem facit graue inimicum quid ergo beneficia non parant amicitias parant si accepturos licuit eligere si collocata non sparsa sunt itaque dum incipis esse mentis tuae interim hoc consilio sapientium utere ut magis ad rem existimes pertinere quis quam quid acceperit uale xx si uales et te dignum putas qui aliquando fias tuus gaudeo mea enim gloria erit si te istinc ubi sine spe exeundi fluctuaris extraxero illud autem te mi lucili rogo atque hortor ut philosophiam in praecordia ima demittas et experimentum profectus tui capias non oratione nec scripto sed animi firmitate cupiditatum deminutione uerba rebus proba aliud propositum est declamantibus et assensionem coronae captantibus aliud his qui iuuenum et otiosorum aures disputatione uaria aut uolubili detinent facere docet philosophia non dicere et hoc exigit ut ad legem suam quisque uiuat ne orationi uita dissentiat uel ipsa inter se uita ut unus sit omnium actio dissentionum color sit maximum hoc est et officium sapientiae et indicium ut uerbis opera concordent ut ipse ubique par sibi idemque sit quis hoc praestabit pauci aliqui tamen est enim difficile hoc nec hoc dico sapientem uno semper iturum gradu sed una uia obserua te itaque numquid uestis tua domusque dissentiant numquid in te liberalis sis in tuos sordidus numquid cenes frugaliter aedifices luxuriose unam semel ad quam uiuas regulam prende et ad hanc omnem uitam tuam exaequa quidam se domi contrahunt dilatant foris et extendunt uitium est haec diuersitas et signum uacillantis animi ac nondum habentis tenorem suum etiam nunc dicam unde sit ista inconstantia et dissimilitudo rerum consiliorumque nemo proponit sibi quid uelit nec si proposuit perseuerat in eo sed transilit nec tantum mutat sed redit et in ea quae deseruit ac damnauit reuoluitur itaque ut relinquam definitiones sapientiae ueteres et totum complectar humanae uitae modum hoc possum contentus esse quid est sapientia semper idem uelle atque idem nolle licet illam exceptiunculam non adicias ut rectum sit quod uelis non potest enim cuiquam idem semper placere nisi rectum nesciunt ergo homines quid uelint nisi illo momento quo uolunt in totum nulli uelle aut nolle decretum est uariatur cotidie iudicium et in contrarium uertitur ac plerisque agitur uita per lusum preme ergo quod coepisti et fortasse perduceris aut ad summum aut eo quod summum nondum esse solus intellegas quid fiet inquis huic turbae familiarium sine re familiari turba ista cum a te pasci desierit ipsa se pascet aut quod tu beneficio tuo non potes scire paupertatis scies illa ueros certosque amicos retinebit discedet quisquis non te se aliud sequebatur non est autem uel ob hoc unum amanda paupertas quod a quibus ameris ostendet o quando ille ueniet dies quo nemo in honorem tuum mentiatur huc ergo cogitationes tuae tendant hoc cura hoc opta omnia alia uota deo remissurus ut contentus sis temet ipso et ex te nascentibus bonis quae potest esse felicitas propior redige te ad parua ex quibus cadere non possis idque ut libentius facias ad hoc pertinebit tributum huius epistulae quod statim conferam inuideas licet etiam nunc libenter pro me dependet epicurus magnificentior mihi crede sermo tuus in grabatto uidebitur et in panno non enim dicentur tantum illa sed probabuntur ego certe aliter audio quae dicit demetrius noster cum illum uidi nudum quanto minus quam in stramentis incubantem non praeceptor ueri sed testis est quid ergo non licet diuitias in sinu positas contemnere quidni liceat et ille ingentis animi est qui illas circumfusas sibi multum diuque miratus quod ad se uenerint ridet suasque audit magis esse quam sentit multum est non corrumpi diuitiarum contubernio magnus ille qui in diuits pauper est nescio inquis quomodo paupertatem iste laturus sit si in illam inciderit nec ego epicure an gulus si iste pauper contempturus sit diuitias si in illas inciderit itaque in utroque mens aestimanda est inspiciendumque an ille paupertati indulgeat an hic diuitiis non indulgeat alioquin leue argumentum est bonae uoluntatis grabattus aut pannus nisi apparuit aliquem illa non necessitate pati sed malle ceterum magnae indolis est ad ista non properare tamquam meliora sed praeparari tamquam ad facilia et sunt lucili facilia cum uero multum ante meditatus accesseris iucunda quoque inest enim illis sine qua nihil est iucundum securitas necessarium ergo iudico id quod tibi scripsi magnos uiros saepe fecisse aliquos dies interponere quibus nos imaginaria paupertate exerceamus ad ueram quod eo magis faciendum est quod deliciis permaduimus et omnia dura ac difficilia iudicamus potius excitandus e somno et uellicandus est animus admonendusque naturam nobis minimum constituisse nemo nascitur diues quisquis exit in lucem iussus est lacte et panno esse contentus ab his initiis nos regna non capiunt uale xxi cum istis tibi esse negotium iudicas de quibus scripseras maximum negotium tecum habes tu tibi molestus es quid uelis nescis melius probas honesta quam sequeris uides ubi sit posita felicitas sed ad illam peruenire non audes quid sit autem quod te impediat quia parum ipse dispicis dicam magna esse haec existimas quae relicturus es et cum proposuisti tibi illam securitatem ad quam transiturus es retinet te huius uitae a qua recessurus es fulgor tamquam in sordida et obscura casurum erras lucili ex hac uita ad illam ascenditur quod interest inter splendorem et lucem cum haec certam originem habeat ac suam ille niteat alieno hoc inter hanc uitam et illam haec fulgore extrinsecus ueniente percussa est crassam illi statim umbram faciet quisquis obstiterit illa suo lumine illustris est studia te tua clarum et nobilem efficient exemplum epicuri referam cum idomeneo scriberet et illum a uita speciosa ad fidelem stabilemque gloriam reuocaret regiae tunc potentiae ministrum et magna tractantem si gloria inquit tangeris notiorem te epistulae meae facient quam omnia ista quae colis et propter quae coleris numquid ergo mentitus est quis idomenea nosset nisi epicurus illum litteris suis incidisset omnes illos megistanas et satrapas et regem ipsum ex quo idomenei titulus petebatur obliuio alta suppressit nomen attici perire ciceronis epistulae non sinunt nihil illi profuisset gener agrippa et tiberius progener et drusus caesar pronepos inter tam magna nomina taceretur nisi sibi cicero illum applicuisset profunda super nos altitudo temporis ueniet pauca ingenia caput exserent et in idem quandoque silentium abitura obliuioni resistent ac se diu uindicabunt quod epicurus amico suo potuit promittere hoc tibi promitto lucili habebo apud posteros gratiam possum mecum duratura nomina educere uergilius noster duobus memoriam aeternam promisit et praestat fortunati ambo si quid mea carmina possunt nulla dies umquam memori uos eximet aeuo dum domus aeneae capitoli immobile saxum accolet imperiumque pater romanus habebit quoscumque in medium fortuna protulit quicumque membra ac partes alienae potentiae fuerant horum gratia uiguit domus frequentata est dum ipsi steterunt post ipsos cito memoria defecit ingeniorum crescit dignatio nec ipsis tantum honor habetur sed quidquid illorum memoriae adhaesit excipitur ne gratis idomeneus in epistulam meam uenerit ipse eam de suo redimet ad hunc epicurus illam nobilem sententiam scripsit qua hortatur ut pithoclea locupletem non publica nec ancipiti uia faciat si uis inquit pithoclea diuitem facere non pecuniae adiciendum sed cupiditati detrahendum est et apertior ista sententia est quam ut interpretanda sit et disertior quam ut adiuuanda hoc unum te admoneo ne istud tantum existimes de diuits dictum quocumque transtuleris idem poterit si uis pithoclea honestum facere non honoribus adiciendum est sed cupiditatibus detrahendum si uis pithoclea esse in perpetua uoluptate non uoluptatibus adiciendum est sed cupiditatibus detrahendum si uis pithoclea senem facere et implere uitam non annis adiciendum est sed cupiditatibus detrahendum has uoces non est quod epicuri esse iudices publicae sunt quod fieri in senatu solet faciendum ego in philosophia quoque existimo cum censuit aliquis quod ex parte mihi placeat iubeo illum diuidere sententiam et sequor quod probo eo libentius epicuri egregia dicta commemoro ut istis qui ad illum confugiunt spe mala inducti qui uelamentum ipsos uitiorum suorum habituros existimant probent quocumque ierint honeste esse uiuendum cum adieris eius hortulos et inscriptum hortulis hospes hic bene manebis hic summum bonum uoluptas est paratus erit istius domicilii custos hospitalis humanus et te polenta excipiet et aquam quoque large ministrabit et dicet ecquid bene acceptus es non irritant inquit hi hortuli famem sed exstinguunt nec maiorem ipsis potionibus sitim faciunt sed naturali et gratuito remedio sedant in hac uoluptate consenui de his tecum desideriis loquor quae consolationem non recipiunt quibus dandum est aliquid ut desinant nam de illis extraordinariis quae licet differre licet castigare et opprimere hoc unum commonefaciam ista uoluptas naturalis est non necessaria huic nihil debes si quid impendis uoluntarium est uenter praecepta non audit poscit appellat non est tamen molestus creditor paruo dimittitur si modo das illi quod debes non quod potes uale l annaei epistularum moralium ad lucilium liber tertius iam intellegis educendum esse te ex istis occupationibus speciosis et malis sed quomodo id consequi possis quaeris quaedam non nisi a praesente monstrantur non potest medicus per epistulas cibi aut balinei tempus eligere uena tangenda est uetus prouerbium est gladiatorem in harena capere consilium aliquid aduersarii uultus aliquid manus mota aliquid ipsa inclinatio corporis intuentem monet quid fieri soleat quid oporteat in uniuersum et mandari potest et scribi tale consilium non tantum absentibus etiam posteris datur illud alterum quando fieri debeat aut quemadmodum ex longinquo nemo suadebit cum rebus ipsis deliberandum est non tantum praesentis sed uigilantis est occasionem obseruare properantem itaque hanc circumspice hanc si uideris prende et toto impetu totis uiribus id age ut te istis officiis exuas et quidem quam sententiam feram attende censeo aut ex ista uita tibi aut e uita exeundum sed idem illud existimo leni eundum uia ut quod male implicuisti soluas potius quam abrumpas dummodo si alia soluendi ratio non erit uel abrumpas nemo tam timidus est ut malit semper pendere quam semel cadere interim quod primum est impedire te noli contentus esto negotiis in quae descendisti uel quod uideri mauis incidisti non est quod ad ulteriora nitaris aut perdes excusationem et apparebit te non incidisse ista enim quae dici solent falsa sunt non potui aliter quid si nollem necesse erat nulli necesse est felicitatem cursu sequi est aliquid etiam si non repugnare subsistere nec instare fortunae ferenti numquid offenderis si in consilium non uenio tantum sed aduoco et quidem prudentiores quam ipse sum ad quos soleo deferre si quid delibero epicuri epistulam ad hanc rem pertinentem lege idomeneo quae inscribitur quem rogat ut quantum potest fugiat et properet antequam aliqua uis maior interueniat et auferat libertatem recedendi idem tamen subicit nihil esse temptandum nisi cum apte poterit tempestiueque temptari sed cum illud tempus captatum diu uenerit exsiliendum ait dormitare de fuga cogitantem uetat et sperat salutarem etiam ex difficillimis exitum si nec properemus ante tempus nec cessemus in tempore puto nunc et stoicam sententiam quaeris non est quod quisquam illos apud te temeritatis infamet cautiores quam fortiores sunt exspectas forsitan ut tibi haec dicant turpe est cedere oneri luctare cum officio quod semel recepisti non est uir fortis ac strenuus qui laborem fugit nisi crescit illi animus ipsa rerum difficultate dicentur tibi ista si operae pretium habebit perseuerantia si nihil indignum bono uiro faciendum patiendumue erit alioqui sordido se et contumelioso labore non conteret nec in negotiis erit negotii causa ne illud quidem quod existimas facturum eum faciet ut ambitiosis rebus implicitus semper aestus earum ferat sed cum uiderit grauia in quibus uolutatur incerta ancipitia referet pedem non uertet terga sed sensim recedet in tutum facile est autem mi lucili occupationes euadere si occupationum pretia contempseris illa sunt quae nos morantur et detinent quid ergo tam magnas spes relinquam ab ipsa messe discedam nudum erit latus incomitata lectica atrium uacuum ab his ergo inuiti homines recedunt et mercedem miseriarum amant ipsas exsecrantur sic de ambitione quo modo de amica queruntur id est si uerum affectum eorum inspicias non oderunt sed litigant excute istos qui quae cupiere deplorant et de earum rerum loquuntur fuga quibus carere non possunt uidebis uoluntariam esse illis in eo moram quod aegre ferre ipsos et misere loquuntur ita est lucili paucos seruitus plures seruitutem tenent sed si deponere illam in animo est et libertas bona fide placuit in hoc autem unum aduocationem petis ut sine perpetua sollicitudine id tibi facere contingat quidni tota te cohors stoicorum probatura sit omnes zenones et chrisippi moderata honesta tua suadebunt sed si propter hoc tergiuersaris ut circumaspicias quantum feras tecum et quam magna pecunia instruas otium numquam exitum inuenies nemo cum sarcinis enatat emerge ad meliorem uitam propitiis diis sed non sic quomodo istis propitii sunt quibus bono ac benigno uultu mala magnifica 