qui uerum dicebat et euangelizabat christum euangelizare enim non est tentare quid igitur cum tertium nihil sit an intelligimus quod cum ad galatas uenisset paulus quod illi eum tentare uoluerunt id est interrogare et de christo aliquid inquirere an sciret quod quidem uideri poterat tentatio cum infirmum hominem et in carne infirmum uiderent galatae paulum scilicet ut cum deo seruiat deum praedicet infirmus carne sit fueritque ista cogitatio galatis interrogemus eum uideamus quid respondeat de christo iste qui infirmus in carne est hoc inquit uos in carne mea non spreuistis et me tentastis neque contempsistis tentationem uestram in carne mea contemnerent autem id est non interrogarent falsumque putarent se audire posse quod quaerebant id est quod interrogabant quod est tentabant falsum inquam responderi sibi credentes ab eo qui esset infirmus in carne uerum perseuerastis nec contempsistis tentationem uestram in carne mea sed accessistis ad me an in fide mea essem atque in euangelio perseuerarem igitur in carne infirmum tentastis interrogantes si ea mihi euangelizandi esset perseuerans sententia cum in carne infirmus essem hoc est non respuistis quasi infirmum in carne minus idoneum ad respondendum uel qui posset mutare sententiam qui in carne esset infirmus in quo et rationem reddidit cur fieri non posset uel non factum sit ut sententia euangelizandi alia esset carne enim infirmus fui non animo non spiritu ita et illos quasi considerasse dixit quod in carne essem ego infirmus non etiam in spiritu et idcirco perseuerent ut tentarent illum neque respuerent neque non tentarent hoc est non contempsistis non spreuistis tentationem uestram denique et ipsos intellexisse paulum in carne infirmum esse non in spiritu ex subiunctis docet sed ut angelum excepistis me ut christum iesum adeo non uobis impedimento fuit quod in carne infirmus eram sed accepistis me ut angelum dei id est nuntium praedicatorem a deo missum hic est enim angelus dei et me suscepistis ut christum iesum quem uobis praedicabam ita uere christum iesum suscepistis si me recepistis angelum dei quomodo recepistis christum iesum quae ergo erat beatitudo uestra iam ostendit illos nunc miseros siquidem antea beatitudo illis fuerat quia receperant iesum christum quia paulum ut angelum dei magna inquit fuit uestra beatitudo erat inquit nunc igitur utique contra dum adiungitis ea quae non docui non insinuaui quae extra euangelium sunt illa scilicet quae supra dixi testimonium uobis perhibeo quoniam si fieri posset oculos uestros eruissetis et dedissetis mihi sic me suscepistis et talem erga me animum habuistis talem uoluntatem ut iam quoniam nihil est charius homini oculis ipsos quoque oculos eruere uobis uelletis et mihi dare ergo cum sic me amaueritis et amaueritis propter euangelium unde uobis ista sententia est ut adiiciatis ea ad disciplinam quae a me euangelizata non sunt id est ut praeter christum aliquid de lege faciatis et non ut simpliciter tradidi in christo habentes spem fidem credulitatem omnia speretis omnia consequi uos posse credatis et remissionem peccatorum et sanctificationem et dei gloriam ergo inimicus uester factus sum uerum praedicans uobis si enim alia facere coepistis inimicus uobis factus sum sed cum praedixerim uobis et praedicauerim christum et euangelium quod est uere unum dei filium esse christum per ipsum omnia et in christo omnia ipsum ante omnia hoc cum sit uerum et ipsa sit ueritas quare uobis inimicus factus sum is enim inimicus esse debet qui cum interrogetur quid uerum sit docet falsum at ego cum uerum dixerim uerum enim dicit qui praedicat christum non est conueniens ut inimicus uobis factus sim et aemulantur uos non bene et excludere uos uolunt ut illos aemulemini aemulamini autem meliora dona ut saepe ab insidiis caueant monet quod illi qui persuadent galatis uti etiam iudaicam legem sequantur aemulantur inquit uos id est inuident uobis nam aemulari dum duas res significet unam cum aliquis aemulatur quia placet quia bonum est aliam qua quidem ideo aemulantur quia inuident ii inquit aemulantur uos non bene quo ostenderet de inuidia illos aemulos esse deinde adiunxit excludere uos uolunt id est ab ista felicitate et beatitudine quia christum cognoscendo salutis habetis spem et gloriam coelestem sed ab hac uos excludere cupiunt quod autem adiunxit ut illos aemulemini ut et uos sequamini illos ita duplicem istam aemulandi significantiam diuersis locis posuit cum aemulatio sit imitatio maxime cum et in bonum est hoc est quod hic ait ut illos aemulemini id est ut quasi bonum illorum sequamini porro autem quod dixit aemulantur uos ut ostenderet ad inuidiam aemulationem positam adiungit non bene aemulamini autem meliora dona non illa quae iudaei habent quae bona non sunt ac meliora non sunt uos autem aemulemini ea quae bona sunt et meliora dona id est uti quidquid in fide et charitate est circa christum aemulemini et hoc sequamini bonum est aemulari meliora semper non aemulari bonum est sed meliora aemulari et semper bonum est et non solum cum praesens sum apud uos filii mei quos iterum parturio donec christus formetur in uobis non solum inquit me praesente aemulari debetis sed semper ad id igitur quod posuit semper adiunxit et non solum cum praesens sum apud uos porro autem quod adiunxit filii mei quoniam multis modis dicuntur nunc charitate nunc natura nunc sanguine nunc etiam religione qua hodie dicit paulus filii mei siue quia per baptismum cum regeneratio fit ille qui baptizatum perficit uel perfectum suscepit pater dicitur siue quia cum renouat illos in christum facit filios suos idcirco adiecit quos ego parturio id est in lucem proferre cupio magnisque doloribus animae meae nasci ad uitam cupio et ad salutem hoc est enim quod ait donec formetur christus in uobis omnis enim anima christum recipere potest anima inquam hominis si ratione utatur si cognoscat mundum ut non suum si omnia in mundo discernat si creatorem suum recognoscat recipere christum potest imo in ipsa illa anima christus formatur id est spiritus quo insito et crescente per credulitatem liberatur et ad coelestia regna peruenit et salutem consequitur lucis aeternae magna autem uis et potentia est quod ait donec christus formetur in uobis atque iste sermo qui nunc noster est expositionem uerborum simplicem tenet unde quantum satis esse credimus supra diximus quid sit autem christus quidue formari christum et in homine formari altior ueriorque expositio alibi a nobis panditur ac explicatur uellem autem nunc adesse apud uos et mutare uocem meam quoniam confundor in uobis per epistolam haec praecepta ut cernimus dantur magna autem indignatione hoc sumptum ut diceret utinam apud uos nunc essem et mutarem uocem meam non quo euangelium aliter pronuntiarem sed in iracundia exprimerem nunc monet per epistolam quam mittit adiecit autem causam iustae iracundiae quia dixit confundor in uobis id est pudore crucior quod cito conuersi estis qui fidem tantam perditis qui laborem et euangelium et insinuatam ueritatem non tenetis hinc enim mihi de uobis efficitur magna confusio denique si iracunde quidem cum tentatione tamen subiunxit dicite mihi qui sub lege uultis esse legem non legistis ex ipsa lege cupit illis persuadere ad quam transitum fecerunt si modo enim ipsam legem legant ex ipsa inquam lege persuadere nititur ut intelligant quia scriptum ita est ut in christum credatur et credulitas sumpta in christum sit tota liberatio et tota salus et omnis beatitudo qua ergo indignatione ait dicite mihi non uos ego moneo sed uos ipsi respondete mihi nempe in legem transistis et sub lege esse uultis et tamen legem non legistis in qua scriptum ita est et subiungit unde probet quid sit lex iudaeorum et diciplina et quae spes et quae fides et quid sit in christum fides et quae spes et beatitudo scriptum est enim quod abraham duos filios habuit unum de ancilla unum de libera hoc exemplum de genesi est hoc probatum cupit quod lex quae iudaeorum est et omnis populus ueluti de ancilla filius sit porro autem ecclesia et christiani filius de libera est hoc enim scriptum est quod abraham qui pater est fidei habet unum filium de ancilla id est de agar et alium de libera id est de sara isaac significans utique duos populos sed istum meliorem qui de libera est in figura enim christi isaac denique sic subiungit sed is quidem qui de ancilla secundum carnem natus est qui autem de libera per repromissionem etenim qui de ancilla natus est carnalis est filius qui autem de libera spiritalis est propterea quia a deo promissus est deus enim ei promisit credenti qui cum iam pene annos centum et ipse et uxor nati essent filium habituri essent ergo cum uel emortuo semine uel emortua etiam uulua ambo iungerentur non iam de carne sed de spiritu procreauerunt filium quem procrearunt et haec fuit repromissio illos eum habituros sed nos duos istos filios comparabimus simulque et matres populi ecclesiis iudaeorum et christianorum paulus uero aliter interpretatus subiungit ita et quae sunt per allegoriam dicta sic utique nos interpretati sumus quasi per allegoriam cum aliud dicitur aliud significatur haec allegoria est ipsam tamen allegoriam interpretatur paulus ut ipse subiungit nam haec sunt duo testamenta unum quidem ex monte sina in seruitutem generans quod est agar sina enim mons est in arabia qui coniunctus est ei qui nunc est iuxta hierusalem populus iudaeorum inquit uel testamentum uetus significat filium ex ancilla ancilla autem quae ex monte fuit sina quod autem in seruitute erat ancilla ideo et hic populus in seruitute est quod autem fuit sina mons coniunctus ei ciuitati quae hierusalem est ex ipso monte intelligi ciuitatem uoluit et per ciuitatem iudaeos per montem autem illa quae erat ex eodem monte sina ancilla fuit et in seruitute generauit idcirco etiam hierusalem id est populus eiusdem ciuitatis et testamentum quod scriptum est de eadem ciuitate in seruitute est cum filiis suis quae autem sursum est hierusalem libera est mater omnium nostrorum ad illum populum redit id est ad filios abraham qui sunt de libera dicitque et istam hierusalem quam liberam nominat esse in coelis hoc est quod ait quae autem sursum hierusalem et quae supra coelos est utique quia non in mundo est non seruit haec igitur cum populis suis libera est hierusalem et hanc dicit esse matrem omnium nostrum id est christianorum illam uero iudaeorum quid sit istud hierusalem esse supra coelos et esse et in terra hierusalem unde intelligi licet et hic terram et ibi terram supra coelos neque enim hierusalem quae ciuitas est sine terra est ergo quid sit istud inquam esse et hic et ibi terram esse et hic et ibi ciuitatem sed illam liberam hanc seruam alius tractatus est longus modo illud teneamus illam esse nostram ad illam esse festinandum moneo enim nunc interim illam esse spiritalem quae superior est hanc esse carnalem quae sit inferior scriptum est enim laetare sterilis quae non paris erumpe et clama quae non parturis quoniam multi filii desertae magis quae eius quae habet uirum hoc exemplum de isaia est ad excludendum id quod maxime persuadere cupiebant id est ut disciplinam quam sibi galatae assumpserant cum christi ueneratione et fide in christum obseruarent tamen etiam iudaicam disciplinam ad hoc inquam excludendum ut illam reiicerent et solum euangelium de christo haberent assumpserat superius exemplum quo doceret abraham duos filios habuisse unum de ancilla alterum de libera illa autem libera quae uere uxor fuit sterilis erat neque enim edidisset partum si non deus repromissione sua ei filium praestaret unde intelligitur non ex admixtione inter se corporum sed ex promissione dei abraham filium habuisse siquidem hic filius liberae qui isaac fuit de sterili natus est spiritu quodam potius conceptus quam copulatione haec igitur sterilis quae filium fecit isaac qui ad imaginem et tipum christi natus est ipse est qui liberauit populum cum igitur dicit laetare sterilis quae non paris quia tibi deus filios facit item cum dicit erumpe quae non parturis sine dolore etenim tibi filii creantur parturire enim in dolore esse est cum partus effunditur quod utique non eodem modo est cum ecclesia quae imaginem tenet uel cuius imago fuit uxor illa abrahae libera ecclesia inquam est quae filios multos habet quos dei filios et spiritus filios cum laetitia magis habet non cum dolore hos igitur dicit esse multos filios desertae etenim illa ancilla et si habuit filium habuit ex dolore habuit ex uiro ergo cum dixit multi filii desertae ad ecclesiam retulit cuius imaginem et tipum praestitit supra deinde cum dixit multi filii desertae magis quam eius quae habet uirum ostendit quod supra sine uiro sed spiritaliter filium habuit numquam enim huic uirum daret nisi illa uirum non uiri coniunctione sensisset sed spiritali promissione suscepisset et certe multi inquit filii desertae utique cum sara filium habuerit non referendum ad saram sed ad ecclesiam quae multos filios habet ut sit illa quae uirum habet lex et ecclesia iudaeorum quae corporaliter consentit corporaliter cum sibi iungitur filium spiritaliter habere non potest uos autem fratres secundum isaac promissionis filii estis satis aperte comparatione ista separat ut iudaei filii uideantur ancillae at uero christiani filii liberae ut enim promissus sarae filius spiritalis est sic etiam uos qui fidei filii estis filii liberae secundum isaac hoc est secundum fidem filium habuerit isaac fit ergo omnis filius qui secundum fidem est secundum fidem enim spiritaliter accipit filium et spiritalem filium isaac sed sicuti tunc qui secundum spiritum erat sic et nunc plena expositione ostendit quod qui secundum carnem natus est id est ex ancilla persequebatur eum scilicet isaac qui secundum spiritum erat sicuti in genesi lectum est et nunc isti persequuntur qui secundum carnem intellectum habent eos qui secundum spiritum uiuunt id est christianos denique ut totius argumentationis uim quam concepit ostendat subiungit ista uers sed quid dicit scriptura eiice ancillam et filium eius non enim haeres erit filius ancillae cum filio meo isaac satis aperte declarat ex hoc exemplo quod est in genesi quoniam quicumque sentit et legem iudaeorum sic accipit ut carnaliter accipiat secundum carnem est filius de quo etiam lex pronuntiauit deditque sententiam eiiciatur ancilla et filius eius propterea quia haeres esse non poterit ancillae filius cum filio qui est ex libera qui est isaac ergo uos quoque quia adiunxistis obseruantiam legis secundum carnem ut facilius haeredes esse possitis estote filii liberae id est christianismum solum legemque christi atque euangelium in christum suscipite nihilque quasi ex ancillae filio habitote idest sequimini iudaicae disciplinae ergo fratres non simus ancillae filii sed liberae ipse aptius hoc subiungendo declarat quod iam qui christum accepistis et meam fidem ancillae filii non estis id est non carnaliter sentitis quoniam ancillae filius carnalis est sed estis filii liberae id est fidei filii hoc enim isaac fuit secundum fidem et promissionem filius spiritalis qua libertate christus nos liberauit illa scilicet libertate qua mater est nostra libera quae libera est fide scilicet haec enim uera libertas est fidem seruare in deum et deum et dei promissa omnia credere ergo secundum fidem nos christus ad libertatem reduxit et libertate fidei liberauit u state ergo et nolite iterum iugo seruitutis contineri subiungenda hortatio fuit ut in iisdem quae per euangelium a se acceperant perseuerent ne reuertantur rursum ad legis seruitium state inquit quod non permittitur ei qui sub iugo est etenim ille deponit ceruicem submissam non ergo stat uos inquit ergo state quod est liberis membris erectum habere corpus nolite inquit iterum iugo seruitutis contineri quia antea uel legi seruiebatis uel gentilitati ideo iterum ait ne ad eamdem reuertamur ecce ego paulus dico uobis quoniam si circumcidamini christus uobis nihil proderit aperte ostendit non prodesse christum si aliqui in circumcisione spem ponat et in circumcisione carnali ergo cum uos iungitis iudaeorum morem et praecepta et disciplinam si in his ponitis saluationem et liberationem dico inquit uobis et dico paulus scilicet qui uobis ante promisit cum in euangelium dei uocauit paulus inquit ego nego uobis prodesse et in nullo auxilium ferre christum si circumcidamini si omnem spem in circumcisione ponatis quamquam galatae uidentur et accepisse christum et iungere iudaicam disciplinam tamen affirmauit et personam suam ueluti obligauit id quod loquitur dicendo nihil proderit uobis christus si circumcidamini uideri ergo potest nescio quid occultum quippe cum christum sequantur galatae et christum sequentes spem saluationis in eo ponant quomodo hoc confirmauerit paulus quod christus nihil proderit si circumcidantur galatae seruato autem animo et fide circa christum aliquid amplius faciunt non tamen christum derelinquunt aut non in christo fidem ponunt sed redeamus ad animum et propositum et uoluntatem cum christum a paulo acceperint et fidem in christum sumpserint et hoc sit uerum euangelium utique a christo minus accepturos se putauerunt quod est iam blasphemiae et fidem non habentium ex eo quod post acceptum christum circumcidi uoluerunt et seruire legi et operationibus quod si ita est fides nulla in christum ex eo quod et aliud quod prodesse possit adiungitur merito nihil uobis proderit christus testificor autem omni homini circumcidenti se quoniam debitor est uniuersae legis faciendae ne putarent galatae tantum sibi ex lege quae iudaeorum certa assumenda esse ut circumcisionem caetera uero contemnerent uel in cibis uel in obseruantia dierum uel in coniunctione quae qualis et quarum rerum sit in lege retinetur in quibus omnibus quaedam superuacua quaedam quasi nefanda sic relinquuntur a uero christiano atque castissimo unum tantum memorabo cum excitandi seminis causa fratri iungitur uxor fratris et caetera huiusmodi aut fiunt aut leguntur acta item caetera quae dixi de cibis deinde de obseruationibus multisque etiam aliis rebus quae etiam assumenda sunt inquit ei qui se circumcidit quod si non facitis alia frustra circumcisionem adhibuistis testificor enim quia omni homini circumcidenti se fit necessitas ut sit debitor ad uniuersa quae legis sunt facienda facit igitur illos et in lege illa quam assumpserunt peccatores esse ex eo quod non omnia faciunt et eligunt quae facienda et rursus circa legem quae christi est et circa euangelium omnino aberrant et magis aberrabunt si omnia quae legis sunt faciant denique subiungit ex hac parte iam qua agunt quaedam quae iudaei ex hac inquam parte quod a christo uideantur alieni euacuati estis a christo qui in lege iustificamini a gratia excidistis omnis enim uirtus in christum credentis in gratia est dei gratia autem non ex meritis sed ex dei pietate est ergo iam a gratia excidistis si in lege iustificationem uestram ponitis ut quia operibus seruitis quia sabbatum obseruatis quoniam circumcisi estis excidistis a gratia et euacuati estis a christo iam enim non a christo spem habetis neque secundum eius passionem et resurrectionem speratis gratiam uobis si a lege iustificationem creditis aduenire nos enim in spiritu et fide spem iustitiae expectamus christiani inquit et qui christum sequuntur et in spiritu et in fide spem habemus et in dei iustificatione non ex operibus omnis enim uirtus misterii hoc operata est ut nobis per gratiam et dei pietatem relaxatio fieret peccatorum et uita aeterna praestaretur ut saepe docuimus ex dei gratia non ex operibus aut meritis hoc autem per spiritum contingit cum uero ex operibus iustificatio speratur non ex spiritu spes est hoc nos expectamus et hoc est euangelium christi sequi nam in christo iesu neque circumcisio aliquid ualet neque praeputium sed fides quae per charitatem operatur ubique ponit circa fidem in euangelium christi neque circumcisionem ualere neque facta circa corpus aut facta de corpore aut propter corpus ut circumcisio ut opera ut caetera huiusmodi nihil horum inquit in christo ualet frustra circumcisio est neque ex eo quod praeputium est ualemus in christo sed quia fidem in eum suscepimus et quia promissa eius credimus et quia ex resurrectione eius nos quoque resurgimus et omnia cum eo perpessi sumus et cum eo ad uitam per eum tamen resurgimus certa nobis fides est per quam fidem operatio fit ad salutem et per charitatem accipere nos oportere quam habemus in christum et in deum et exinde circa omnem hominem duo enim haec maxime omnem uitam corrigunt et omnem uim legis implent et omnia illa quae praecepta sunt in decalogo continent si fidem qui seruet sequitur ut seruet charitatem quae duo implent omnia quae lex christi praecepit de his rebus saepissime tractaui quod fides liberet et charitas aedificet currebatis bene quis uobis impediuit id est bonam fidem circa euangelium habebatis quare mutati estis quare quasi fascino quodam ab integro cursu reuocati illud enim quod uos per euangelium docui integrum uerum fuit hoc et falsum et contrarium et nihil profuturum hoc est quod adiungit ueritati non obedire quis uos inquit impediit ueritati non obedire etenim in nobis ueritas est huic obtemperare debuistis ne quid aliud obseruaueris ergo primum ueluti miratur cum dixit quis uos impediuit postea iam monet quid faciendum nemini consenseritis omni genere pugnat ne mutent sententiam et adiiciant aliquid extra quam quod illis praeceptum est per euangelium a paulo nolite inquit consensum aliis accommodare suasio uestra ex deo est qui nos uocauit id est quod uobis uel suasum a me est uel quod ipsi iam suasum habetis a deo qui uos uocauit sicuti supra dictum est quos uocauit et praedestinauit caetera quaeque per ordinem dicta sunt nescitis quia modicum fermentum uniuersam massam corrumpit omne fermentum corruptio est panis et corruptus panis farina et massa farinae dum dimittitur coacescit et hinc fermentum efficitur modicum autem fermenti cum in massam mittitur corrumpitur massa oportet inquit uos azimos esse ergo illud quod putatis modicum uos adiecisse id est ut obseruetis circumcisionem istud modicum quia corruptum est corrumpit massam euangelii nostri ut non plenam spem in christo habeatis neue uos christus ut suos ac de se spem habentes respiciat fides enim liberat et ut diximus fidem non habet qui praeter christum aliquo modo auxilium licet cum christo sperat ego confido de uobis in domino quod nihil aliud sapietis bene iam de futuro confido inquit quia nihil aliud habebitis in corde et sapientia nisi ut fidem tantum habeatis in christum secundum euangelium meum qui autem conturbat uos portabit iudicium quicumque fuerit et illos terruit qui seducebant et istos per minas iudicii futuri qui uos inquit perturbat portabit iudicium sufficit autem iudicium nominasse in quo utique non dici debuit quod poenam patientur sed uero iudicium deinde praemisit quod iudicium futurum ab ipso est expressit autem iam metum pene cum dixit portabit ego autem fratres si circumcisionem praedico quid adhuc persecutionem patior alienum se a praecepto quod illi iungendum putauerunt omni genere probat patitur persecutionem a iudaeis qua causa nisi quia circumcisionem non praedico ergo non uobis in euangelio circumcisionem praedicaui ex eo quod iudaei me persequuntur adiungit et aliud argumentum ut ostendat quod circumcisionem non praedicat ergo euacuatum est scandalum crucis frustra est quod poenam merentur qui in crucem christum sustulerunt et euacuatum est illud quod male factum est hoc est enim scandalum crucis unde et conturbabantur iudaei iam hoc non ad praedicationem suam tantum reuocauit sed et ad rei uirtutem ideo enim non praedico quia scandalum crucis manet nec euacuatum est debent ergo poenas quod si debent iudaei qui scandalum crucis effecerunt superest ut et ego non praedicem et uos circumcisionem non sequi debeatis utinam abscidantur qui uos conturbant maledicto persecutus est eos qui his iniiciunt nouas persuasiones et conturbant a ueritate euangelii abscidantur inquit uel a se separentur uel poenis lacerentur magna autem fiducia maledictum in eos ingessit ut ostendat illos non timeri a se a quibus supra dixit persecutionem patiatur ita nec persecutionem timeo quia uera praedico et circumcisionem non praedico nec pati persecutionem timeo utinam abscidantur qui uos conturbant non solum circumsecentur sed abscidantur etiam ut hoc quoque uerbum ita sit positum quod ad circumcisionem pertinet ut sit et abscisio uos enim in libertatem uocati estis fratres tantum ne libertate in occasionem carnis abutamini etenim lex christi quae spiritalis est libertatem dat qua exeamus a mundo et ad patrem et ad originem reuertamur sed quoniam adhuc in mundo sumus id est in carne non debemus istam quam accepimus libertatem ita exercere uti secundum carnem ambulemus et quasi occasio nobis sit etiam faciendi in carne quoniam liberos nos esse confirmat fide circa christum per charitatem spiritus seruite inuicem libertatem datam accepimus tamen seruire nobis inuicem debemus per charitatem et spiritus charitatem non carnis uniuersa enim lex in uobis uno sermone impletur frequenter hunc sensum et posuit et nos tractauimus quia tota lex et omnis operatio legis hoc sermone impletur id est charitatis qui enim diligit alterum neque moechatur neque furatur et hoc est et christum diligere et ea quae ostendit decalogus quodammodo in hoc solo praecepto implentur sicuti in superioribus diximus subiungit autem ipse exemplum de exodo diliges proximum tuum sicut te ipsum omnem autem hominem proximum accipere debemus et tunc etiam proximum christum habebimus ergo et uos quoque diligite uos sed in spiritu hinc iam uidetur quasi omissa superiore quaestione atque tractatu praeceptum ad exhortationem dare ut discordiam non ament sed se inuicem diligant hoc autem fieri potest si uos inuicem diligatis et in spiritu diligatis non in carne neque in carnis opera neque in obseruatione carnis nihil enim fraudat nihil alteri eripit neque nocet neque contemnit neque obiurgat is qui alterum diligit quod si mordelis et accusatis inuicem uidete ne consumamini ab inuicem exhortatio ad concordiam ex hoc fit dum docetur quid mali discordia faciat si enim uos inuicem accusatis atque mordetis id est nocere uultis uel nocetis inuicem uos consumetis ergo amate uos et diligite inuicem et implebitis legem sola charitate non sicut uos putatis uel circumcisione uel operibus caeterisque rebus pertinenter ergo appositum hoc de charitate iuxta tractatum superiorem quo docebat illos extra euangelium quod ab ipso paulo illis fuerat pronuntiatum quod obseruare illi se legem putarent in circumcisione et operibus cum solo hoc plena lex sit si se inuicem diligant dico autem uobis spiritu ambulate et desiderium carnis non perficietis tota uirtus euangelii haec est secundum spiritum uiuere secundum spiritum credere nihil carnis in animo habere et in actu et in uita id est neque spem de carne suscipere ambulate ergo inquit in spiritu id est uitam agite quod si facitis carnis desiderium non perficietis id est nullum peccatum admittetis quod nascitur ex carne alia enim cupiditas nulla nisi de carne ideo subiungit nam caro concupiscit aduersus spiritum spiritus autem aduersus carnem ut omnino isti intelligant nihil se de carne cogitare debere quod est in circumcisione et caeteris ex iudaicae disciplinae obseruationibus cum inter se doceat ista aduersa non solum concupiscit caro sed etiam aduersus spiritum concupiscit habet enim motus suos caro habetque sensus neque tantum ab anima suscitantur quod intelligi licet etiam in his quae animam non habent ut in aqua quae impetus suos habet et uirtutes suas uel in sapore uel in motu uel in qualitate uel quantitate item ignis pariterque terra et caetera elementa ex quibus quasi quaedam consparsio est et caro facta est ex humidis ui ii qui spiritales sunt quasi ad unum ex ipsis qui spiritales sunt hoc ita protulit ut consideret unusquisque eorum ne et ipse tentetur et idcirco debeat succurrere et instruere eiusmodi hominem et spiritu dato per tractatum ad modestiam aequalitatemque reuocare alter alterius onera portate rediit ad pluralem numerum ut omnis homo mala portet aliena et quod alter patitur ferat sustineat corrigat in quantum potest hoc est enim portare onera patienter ferre alterius uitium et corrigere et ita implebitis legem christi sic enim et ipse patiens et mala nostra portauit et pro malis nostris ipse sustinuit legem inquit christi implebitis non simpliciter legem nam si aliquis existimat se esse aliquid cum nihil sit ipse se seducit ratione nunc probat ideo illum qui se iactat gloriae cupiditate et corrigendum esse et instruendum in spiritu quoniam miser ille est qui se ipse inducit fallit decipit qui 