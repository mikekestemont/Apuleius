gaetulicus consul designatus lege iulia damnasset exilio puniuit apidiumque merulam quod in acta diui augusti non iurauerat albo senatorio erasit auditae dehinc lacedaemoniorum et messeniorum legationes de iure templi dianae limnatidis quod suis a maioribus suaque in terra dicatum lacedaemonii firmabant annalium memoria uatumque carminibus sed macedonis philippi cum quo bellassent armis ademptum ac post c caesaris et m antonii sententia redditum contra messenii ueterem inter herculis posteros diuisionem peloponnesi protulere suoque regi denthaliatem agrum in quo id delubrum cessisse monimentaque eius rei sculpta saxis et aere prisco manere quod si uatum annalium ad testimonia uocentur pluris sibi ac locupletiores esse neque philippum potentia sed ex uero statuisse idem regis antigoni idem imperatoris mummii iudicium sic milesios permisso publice arbitrio postremo atidium geminum praetorem achaiae decreuisse ita secondum messenios datum et segestani aedem ueneris montem apud ericum uetustate dilapsam restaurari postulauere nota memorantes de origine eius et laeta tiberio suscepit curam libens ut consanguineus tunc tractatae massiliensium preces probatumque p rutilii exemplum namque eum legibus pulsum ciuem sibi zmirnaei addiderant quo iure uulcacius moschus exul in massiliensis receptus bona sua rei publicae eorum et patriae reliquerat obiere eo anno uiri nobiles cn lentulus et l domitius lentulo super consulatum et triumphalia de getis gloriae fuerat bene tolerata paupertas dein magnae opes innocenter partae et modeste habitae domitium decorauit pater ciuili bello maris potens donec antonii partibus mox caesaris misceretur auus pharsalica acie pro optumatibus ceciderat ipse delectus cui minor antonia octauia genita in matrimonium daretur post exercitu flumen albim transcendit longius penetrata germania quam quisquam priorum easque ob res insignia triumphi adeptus est obiit et l antonius multa claritudine generis sed improspera nam patre eius iullo antonio ob adulterium iuliae morte punito hunc admodum adulescentulum sororis nepotem seposuit augustus in ciuitatem massiliensem ubi specie studiorum nomen exilii tegeretur habitus tamen supremis honor ossaque tumulo octauiorum inlata per decretum senatus isdem consulibus facinus atrox in citeriore hispania admissum a quodam agresti nationis termestinae is praetorem prouinciae l pisonem pace incuriosum ex improuiso in itinere adortus uno uulnere in mortem adfecit ac pernicitate equi profugus postquam saltuosos locos attigerat dimisso equo per derupta et auia sequentis frustratus est neque diu fefellit nam prenso ductoque per proximos pagos equo cuius foret cognitum et repertus cum tormentis edere conscios adigeretur uoce magna sermones patrio frustra se interrogari clamitauit adsisterent socii ac spectarent nullam uim tantam doloris fore ut ueritatem eliceret idemque cum postero ad quaestionem retraheretur eo nisu proripuit se custodibus saxoque caput adflixit ut statim exanimaretur sed piso termestinorum dolo caesus habetur quippe pecunias e publico interceptas acrius quam ut tolerarent barbari cogebat lentulo gaetulico c caluisio consulibus decreta triumphi insignia poppaeo sabino contusis thraecum gentibus qui montium editis incultu atque eo ferocius agitabant causa motus super hominum ingenium quod pati dilectus et ualidissimum quemque militiae nostrae dare aspernabantor ne regibus quidem parere nisi ex libidine soliti aut si mitterent auxilia suos ductores praeficere nec nisi aduersum accolas belligerare ac tum rumor incesserat fore ut disiecti aliisque nationibus permixti diuersas in terras traherentur sed antequam arma inciperent misere legatos amicitiam obsequiumque memoraturos et mansura haec si nullo nouo onere temptarentur sin ut uictis seruitium indiceretur esse sibi ferrum et iuuentutem et promptum libertati aut ad mortem animum simul castella rupibus indita conlatosque illuc parentes et coniuges ostentabant bellumque impeditum arduum cruentum minitabantur at sabinus donec exercitus in unum conduceret datis mitibus responsis postquam pomponius labeo e moesia cum legione rex rhoemetalces cum auxiliis popularium qui fidem non mutauerant uenere addita praesenti copia ad hostem pergit compositum iam per angustias saltuum quidam audentius apertis in collibus uisebantur quos dux romanus acie suggressus haud aegre pepulit sanguine barbarorum modico ob propinqua suffugia mox castris in loco communitis ualida manu montem occupat angustum et aequali dorso continuum usque ad proximum castellum quod magna uis armata aut incondita tuebatur simul in ferocissimos qui ante uallum more gentis cum carminibus et tripudiis persultabant mittit delectos sagittariorum ii dum eminus grassabantur crebra et inulta uulnera fecere propius incedentes eruptione subita turbati sunt receptique subsidio sugambrae cohortis quam romanus promptam ad pericula nec minus cantuum et armorum tumultu trucem haud procul instruxerat translata dehinc castra hostem propter relictis apud priora munimenta thraecibus quos nobis adfuisse memoraui iisque permissum uastare urere trahere praedas dum populatio lucem intra sisteretur noctemque in castris tutam et uigilem capesserent id primo seruatum mox uersi in luxum et raptis opulenti omittere stationes lasciuia epularum aut somno et uino procumbere igitur hostes incuria eorum comperta duo agmina parant quorum altero populatores inuaderentur alii castra romana adpugnarent non spe capiendi sed ut clamore telis suo quisque periculo intentus sonorem alterius proelii non acciperet tenebrae insuper delectae augendam ad formidinem sed qui uallum legionum temptabant facile pelluntur thraecum auxilia repentino incursu territa cum pars munitionibus adiacerent plures extra palarentur tanto infensius caesi quanto perfugae et proditores ferre arma ad suum patriaeque seruitium incusabantur postera die sabinus exercitum aequo loco ostendit si barbari successu noctis alacres proelium auderent et postquam castello aut coniunctis tumulis non degrediebantur obsidium coepit per praesidia quae opportune iam muniebat dein fossam loricamque contexens quattuor milia passuum ambitu amplexus est tum paulatim ut aquam pabulumque eriperet contrahere claustra artaque circumdare et struebatur agger unde saxa hastae ignes propinquum iam in hostem iacerentur sed nihil aeque quam sitis fatigabat cum ingens multitudo bellatorum imbellium uno reliquo fonte uterentur simulque armenta ut mos barbaris iuxta clausa egestate pabuli exanimari adiacere corpora hominum quos uulnera quos sitis peremerat pollui cuncta sanie odore contactu rebusque turbatis malum extremum discordia accessit his deditionem aliis mortem et mutuos inter se ictus parantibus et erant qui non inultum exitium sed eruptionem suaderent neque ignobiles tantum his diuersi sententiis uerum e ducibus dinis prouectus senecta et longo usu uim atque clementiam romanam edoctus ponenda arma unum adflictis id remedium disserebat primusque secum coniuge et liberis uictori permisit secuti aetate aut sexu imbecilli et quibus maior uitae quam gloriae cupido at iuuentus tarsam inter et turesim distrahebatur utrique destinatum cum libertate occidere sed tarsa properum finem abrumpendas pariter spes ac metus clamitans dedit exemplum demisso in pectus ferro nec defuere qui eodem modo oppeterent turesis sua cum manu noctem opperitur haud nescio duce nostro igitur firmatae stationes densioribus globis et ingruebat nox nimbo atrox hostisque clamore turbido modo per uastum silentium incertos obsessores effecerat cum sabinus circumire hortari ne ad ambigua sonitus aut simulationem quietis casum insidiantibus aperirent sed sua quisque munia seruarent immoti telisque non in falsum iactis interea barbari cateruis decurrentes nunc in uallum manualia saxa praeustas sudes decisa robora iacere nunc uirgultis et cratibus et corporibus exanimis complere fossas quidam pontis et scalas ante fabricati inferre propugnaculis eaque prensare detrahere et aduersum resistentis comminus niti miles contra deturbare telis pellere umbonibus muralia pila congestas lapidum molis prouoluere his partae uictoriae spes et si cedant insignitius flagitium illis extrema iam salus et adsistentes plerisque matres et coniuges earumque lamenta addunt animos nox aliis in audaciam aliis ad formidinem opportuna incerti ictus uulnera improuisa suorum atque hostium ignoratio et montis anfractu repercussae uelut a tergo uoces adeo cuncta miscuerant ut quaedam munimenta romani quasi perrupta omiserint neque tamen peruasere hostes nisi admodum pauci ceteros deiecto promptissimo quoque aut saucio adpetente iam luce trusere in summa castelli ubi tandem coacta deditio et proxima sponte incolarum recepta reliquis quo minus ui aut obsidio subigerentur praematura montis haemi et saeua hiems subuenit at romae commota principis domo ut series futuri in agrippinam exitii inciperet claudia pulchra sobrina eius postulatur accusante domitio afro is recens praetura modicus dignationis et quoquo facinore properus clarescere crimen impudicitiae adulterum furnium ueneficia in principem et deuotiones obiectabat agrippina semper atrox tum et periculo propinquae accensa pergit ad tiberium ac forte sacrificantem patri repperit quo initio inuidiae non eiusdem ait mactare diuo augusto uictimas et posteros eius insectari non in effigies mutas diuinum spiritum transfusum se imaginem ueram caelesti sanguine ortam intellegere discrimen suscipere sordis frustra pulchram praescribi cui sola exitii causa sit quod agrippinam stulte prorsus ad cultum delegerit oblita sosiae ob eadem adflictae audita haec raram occulti pectoris uocem elicuere correptamque graeco uersu admonuit non ideo laedi quia non regnaret pulchra et furnius damnantur afer primoribus oratorum additus diuulgato ingenio et secuta adseueratione caesaris qua suo iure disertum eum appellauit mox capessendis accusationibus aut reos tutando prosperiore eloquentiae quam morum fama fuit nisi quod aetas extrema multum etiam eloquentiae dempsit dum fessa mente retinet silentii impatientiam at agrippina peruicax irae et morbo corporis implicata cum uiseret eam caesar profusis diu ac per silentium lacrimis mox inuidiam et preces orditur subueniret solitudini daret maritum habilem adhuc inuentam sibi neque aliud probis quam ex matrimonio solacium esse in ciuitate germanici coniugem ac liberos eius recipere dignarentur sed caesar non ignarus quantum ex re publica peteretur ne tamen offensionis aut metus manifestus foret sine responso quamquam instantem reliquit id ego a scriptoribus annalium non traditum repperi in commentariis agrippinae filiae quae neronis principis mater uitam suam et casus suorum posteris memorauit ceterum seianus maerentem et improuidam altius perculit immissis qui per speciem amicitiae monerent paratum ei uenenum uitandas soceri epulas atque illa simulationum nescia cum propter discumberet non uultu aut sermone flecti nullos attingere cibos donec aduertit tiberius forte an quia audiuerat idque quo acrius experiretur poma ut erant adposita laudans nurui sua manu tradidit aucta ex eo suspicio agrippinae et intacta ore seruis tramisit nec tamen tiberii uox coram secuta sed obuersus ad matrem non mirum ait si quid seuerius in eam statuisset a qua ueneficii insimularetur inde rumor parari exitium neque id imperatorem palam audere secretum ad perpetrandum quaeri sed caesar quo famam auerteret adesse frequens senatoi legatosque asiae ambigentis quanam in ciuitate templum statueretur pluris per dies audiuit undecim urbes certabant pari ambitione uiribus diuersae neque multum distantia inter se memorabant de uetustate generis studio in populum romanum per bella persi et aristonici aliorumque regum uerum hipaepeni trallianique laodicenis ac magnetibus simul tramissi ut pamum ualidi ne ilienses quidem cum parentem urbis romae troiam referrent nisi antiquitatis gloria pollebant paulum addubitatum quod halicarnasii mille et ducentos per annos nullo motu terrae nutauisse sedes suas uiuoque in saxo fundamenta templi adseuerauerant pergamenos eo ipso nitebantur aede augusto ibi sita satis adeptos creditum ephesii milesiique hi apollinis illi dianae caerimonia occupauisse ciuitates uisi ita sardianos inter zmirnaeosque deliberatum sardiani decretum etruriae recitauere ut consanguinei nam tirrhenum lidumque atie rege genitos ob multitudinem diuisisse gentem lidum patriis in terris resedisse tirrheno datum nouas ut conderet sedes et ducum e nominibus indita uocabula illis per asiam his in italia auctamque adhuc lidorum opulentiam missis in graeciam populis cui mox a pelope nomen simul litteras imperatorum et icta nobiscum foedera bello macedonum ubertatemque fluminum suorum temperiem caeli ac ditis circum terras memorabant at zmimaei repetita uetustate seu tantalus ioue ortus illos siue theseus diuina et ipse stirpe siue una amazonum condidisset transcendere ad ea quis maxime fidebant in populum romanum officiis missa nauali copia non modo externa ad bella sed quae in italia tolerabantur seque primos templum urbis romae statuisse m porcio consule magnis quidem iam populi romani rebus nondum tamen ad summum elatis stante adhuc punica urbe et ualidis per asiam regibus simul l sullam testem adferebant grauissimo in discrimine exercitus ob asperitatem hiemis et penuriam uestis cum id zmirnam in contionem nuntiatum foret omnis qui adstabant detraxisse corpori tegmina nostrisque legionibus misisse ita rogati sententiam patres zmirnaeos praetulere censuitque uibius marsus ut m lepido cui ea prouincia obuenerat super numerum legaretur qui templi curam susciperet et quia lepidus ipse deligere per modestiam abnuebat ualerius naso e praetoriis sorte missus est inter quae diu meditato prolatoque saepius consilio tandem caesar in campaniam specie dedicandi templa apud capuam ioui apud nolam augusto sed certus procul urbe degere causam abscessus quamquam secutus plurimos auctorum ad seiani artes rettuli quia tamen caede eius patrata sex postea annos pari secreto conionxit plerumque permoueor num ad ipsum referri uerius sit saeuitiam ac libidinem cum factis promeret locis occultantem erant qui crederent in senectute corporis quoque habitum pudori fuisse quippe illi praegracilis et incurua proceritas nudus capillo uertex ulcerosa facies ac plerumque medicaminibus interstincta et rhodi secreto uitare coetus recondere uoluptates insuerat traditur etiam matris impotentia extrusum quam dominationis sociam aspernabatur neque depellere poterat cum dominationem ipsam donum eius accepisset nam dubitauerat augustus germanicum sororis nepotem et cunctis laudatum rei romanae imponere sed precibus usoris euictus tiberio germanicum sibi tiberium adsciuit idque augusta exprobrabat reposcebat profectio arto comitatu fuit unus senator consulatu functus cocceius nerua cui legum peritia eques romanus praeter seianum ex inlustribus curtius atticus ceteri liberalibus studiis praediti ferme graeci quorum sermonibus leuaretur ferebant periti caelestium iis motibus siderum excessisse roma tiberium ut reditus illi negaretur unde exitii causa multis fuit properum finem uitae coniectantibus uulgantibusque neque enim tam incredibilem casum prouidebant ut undecim per annos libens patria careret mox patuit breue confinium artis et falsi ueraque quam obscuris tegerentur nam in urbem non regressurum haud forte dictum ceterorum nescii egere cum propinquo rure aut litore et saepe moenia urbis adsidens extremam senectam compleuerit ac forte illis diebus oblatum caesari anceps periculum auxit uana rumoris praebuitque ipsi materiem cur amicitiae constantiaeque seiani magis fideret uescebantur in uilla cui uocabulum speluncae mare amunclanum inter et fundanos montis natiuo in specu eius os lapsis repente saxis obruit quosdam ministros hinc metus in omnis et fuga eorum qui conuiuium celebrabant seianus genu uoltuque et manibus super caesarem suspensus opposuit sese incidentibus atque habitu tali repertus est a militibus qui subsidio uenerant maior ex eo et quamquam exitiosa suaderet ut non sui anxius cum fide audiebatur adsimulabatque iudicis partis aduersum germanici stirpem subditis qui accusatorum nomina sustinerent maximeque insectarentur neronem proximum successioni et quamquam modesta iuuenta plerumque tamen quid in praesentiarum conduceret oblitum dum a libertis et clientibus apiscendae potentiae properis extimulator ut erectum et fidentem animi ostenderet uelle id populum romanum cupere exercitus neque ausurum contra seianum qui nunc patientiam senis et segnitiam iuuenis iuxta insultet haec atque talia audienti nihil quidemprauae cogitationis sed interdum uoces procedebant contumaces et inconsultae quas adpositi custodes exceptas auctasque cum deferrent neque neroni defendere daretur diuersae insuper sollicitudinum formae oriebantur nam alius occursum eius uitare quidam salutatione reddita statim auerti plerique inceptum sermonem abrumpere insistentibus contra inridentibusque qui seiano fautores aderant enimuero tiberius toruus aut falsum renidens uultu seu loqueretur seu taceret iuuenis crimen ex silentio ex uoce ne nox quidem secura cum uxor uigilias somnos suspiria matri liuiae atque illa seiano patefaceret qui fratrem quoque neronis drusum traxit in partis spe obiecta principis loci si priorem aetate et iam labefactum demouisset atrox drusi ingenium super cupidinem potentiae et solita fratribus odia accendebatur inuidia quod mater agrippina promptior neroni erat neque tamen seianus ita drusum fouabat ut non in eum quoque semina futuri exitii meditaretur gnarus praeferocem et insidiis magis opportunum fine anni excessere insignes uiri asinius agrippa claris maioribus quam uetustis uitaque non degener et q haterius familia senatoria eloquentiae quoad uixit celebratae monimenta ingeni eius haud perinde retinentur scilicet impetu magis quam cura uigebat utque aliorum meditatio et labor in posterum ualescit sic haterii canorum illud et profluens cum ipso simul extinctum est m licinio l calpurnio consulibus ingentium bellorum cladem aequauit malum improuisum eius initium simul et finis extitit nam coepto apud fidenam amphitheatro atilius quidam libertini generis quo spectaculum gladiatorum celebraret neque fundamenta per solidum subdidit neque firmis nexibus ligneam compagem superstruxit ut qui non abundantia pecuniae nec municipali ambitione sed in sordidam mercedem id negotium quaesiuisset adfluxere auidi talium imperitante tiberio procul uoluptatibus habiti uirile ac muliebre secus omnis aetas ob propinquitatem loci effusius unde grauior pestis fuit conferta mole dein conuulsa dum ruit intus aut in exteriora effunditur immensamque uim mortalium spectaculo intentos aut qui circum adstabant praeceps trahit atque operit et illi quidem quos principium stragis in mortem adflixerat ut tali sorte cruciatum effugere miserandi magis quos abrupta parte corporis nondum uita deseruerat qui per diem uisu per noctem ululatibus et gemitu coniuges aut liberos noscebant iam ceteri fama exciti hic fratrem propinquum ille alius parentes lamentari etiam quorum diuersa de causa amici aut necessarii aberant pauere tamen nequedum comperto quos illa uis perculisset latior ex incerto metus ut coepere dimoueri obruta concursus ad exanimos complectentium osculantium et saepe certamen si con fusior facies sed par forma aut aetas errorem adgnoscentibus fecerat quinquaginta hominum milia eo casu debilitata uel obtrita sunt cautumque in posterum senatus consulto ne quis gladiatorium munus ederet cui minor quadringentorum milium res neue amphitheatrum imponeretur nisi solo firmitatis spectatae atilius in exilium actus est ceterum sub recentem cladem patuere procerum domus fomenta et medici passim praebiti fuitque urbs per illos dies quamquam maesta facie ueterum institutis similis qui magna post proelia saucios largitione et cura sustentabant nondum ea clades exoleuerat cum ignis uiolentia urbem ultra solitum adfecit deusto monte caelio feralemque annum ferebant et ominibus aduersis susceptum principi consilium absentiae qui mos uulgo fortuita ad culpam trahentes ni caesar obuiam isset tribuendo pecunias ex modo detrimenti actaeque ei grates apud senatum ab inlustribus famaque apud populum quia sine ambitione aut proximorum precibus ignotos etiam et ultro accitos munificentia iuuerat adduntur sententiae ut mons caelius in posterum augustus appellaretur quando cunctis circum flagrantibus sola tiberii effigies sita in domo iunii senatoris inuiolata mansisset euenisse id olim claudiae quintae eiusque statuam uim ignium bis elapsam maiores apud aedem matris deum consecrauisse sanctos acceptosque numinibus claudios et augendam caerimoniam loco in quo tantum in principem honorem di ostenderint haud fuerit absurdum tradere montem eum antiquitus querquetulanum cognomento fuisse quod talis siluae frequens fecundusque erat mox caelium appellitatum a caele uibenna qui dux gentis etruscae cum auxilium tulisset sedem eam acceperat a tarquinio prisco seu quis alius regum dedit nam scriptores in eo dissentiunt cetera non ambigua sunt magnas eas copias per plana etiam ac foro propinqua habitauisse unde tuscum uicum e uocabulo aduenarum dictum sed ut studia procerum et largitio principis aduersum casus solacium tulerant ita accusatorum maior in dies et infestior uis sine leuamento grassabatur corripueratque uarum quintilium diuitem et caesari propinquum domitius afer claudiae pulchrae matris eius condemnator nullo mirante quad diu egens et parto nuper praemio male usus plura ad flagitia accingeretur publium dolabellam socium delationis extitisse miraculo erat quia claris maioribus et uaro conexus suam ipse nobilitatem suum sanguinem perditum ibat restitit tamen senatus et opperiendum imperatorem censuit quod unum urgentium malorum suffugium in tempus erat at caesar dedicatis per campaniam templis quamquam edicto monuisset ne quis quietem eius inrumperet concursusque oppidanorum disposito milite prohiberentur perosus tamen municipia et colonias omniaque in continenti sita capreas se in insulam abdidit trium milium freto ab extremis surrentini promunturii diiunctam solitudinem eius placuisse maxime crediderim quoniam importuosum circa mare et uix modicis nauigiis pauca subsidia neque adpulerit quisquam nisi gnaro custode caeli temperies hieme mitis obiectu montis quo saeua uentorum arcentur aestas in fauonium obuersa et aperto circum pelago peramoena prospectabatque pulcherrimum sinum antequam uesuuius mons ardescens faciem loci uerteret graecos ea tenuisse capreasque telebois habitatas fama tradit sed tum tiberius duodecim uillarum nominibus et molibus insederat quanto intentus olim publicas ad curas tanto occultiores in luxus et malum otium resolutus manebat quippe suspicionum et credendi temeritas quam seianus augere etiam in urbe suetus acrius turbabat non iam occultis aduersum agrippinam et neronem insidiis quis additus miles nuntios introitus aperta secreta uelut in annalis referebat ultroque struebantur qui monerent perfugere ad germaniae exercitus uel celeberrimo fori effigiem diui augusti amplecti populumque ac senatum auxilio uocare eaque spreta ab illis uelut pararent obiciebantur iunio silano et silio nerua consulibus foedum anni principium incessit tracto in carcerem inlustri equite romano titio sabino ob amicitiam germanici neque enim omiserat coniugem liberosque eius percolere sectator domi comes in publico post tot clientes unus eoque apud bonos laudatus et grauis iniquis hunc latinius latiaris porcius cato petilius rufus m opsius praetura functi adgrediuntur cupidine consulatus ad quem non nisi per seianum aditus neque seiani uoluntas nisi scelere quaerebatur compositum inter ipsos ut latiaris qui modico usu sabinum contingebat strueret dolum ceteri testes adessent deinde accusationem inciperent igitur latiaris iacere fortuitos primum sermones mox laudare constantiam quod non ut ceteri florentis domus amicus adflictam deseruisset simul honora de germanico agrippinam miserans disserebat et postquam sabinus ut sunt molles in calamitate mortalium animi effudit lacrimas iunxit questus audentius iam onerat seianum saeuitiam superbiam spes eius ne in tiberium quidem conuicio abstinet iique sermones tamquam uetita miscuissent speciem artae amicitiae fecere ac iam ultro sabinus quaerere latiarem uentitare domum dolores suos quasi ad fidissimum deferre consultant quos memoraui quonam modo ea plurium auditu acciperentur nam loco in quem coibatur seruanda solitudinis facies et si pone foris adsisterent metus uisus sonitus aut forte ortae suspicionis erat tectum inter et laquearia tres senatores haud minus turpi latebra quam detestanda fraude sese abstrudunt foraminibus et rimis aurem admouent interea latiaris repertum in publico sabinum uelut recens cognita narraturus domum et in cubiculum trahit praeteritaque et instantia quorum adfatim copia ac nouos terrores cumulat eadem ille et s diutius quanto maesta ubi semel prorupere difficilius reticentur properata inde accusatio missisque ad caesarem litteris ordinem fraudis suumque ipsi dedecus narrauere non alias magis anxia et pauens ciuitas tegens aduersum proximos congressus conloquia notae ignotaeque aures uitari etiam muta atque inanima tectum et parietes circumspectabantur sed caesar sollemnia incipientis anni kalendis ianuariis epistula precatus uertit in sabinum corruptos quosdam libertorum et petitum se arguens ultionemque haud obscure poscebat nec mora quin decerneretur et trahebatur damnatus quantum obducta ueste et adstrictis faucibus niti poterat clamitans sic inchoari annum has seiano uictimas cadere quo intendisset oculos quo uerba acciderent fuga uastitas deseri itinera fora et quidam regrediebantur ostentabantque se rursum id ipsum pauentes quod timuissent quem enim diem uacuum poena ubi inter sacra et uota quo tempore uerbis etiam profanis abstineri mos esset uincla et laqueus inducantur non imprudentem tiberium tantam inuidiam adisse quaesitum meditatumque ne quid impedire credatur quo minus noui magistratus quo modo delubra et altaria sic carcerem recludant secutae insuper litterae grates agentis quod hominem infensum rei publicae puniuissent adiecto trepidam sibi uitam suspectas inimicorum insidias nullo nominatim compellato neque tamen dubitabatur in neronem et agrippinam intendi ni mihi destinatum foret suum quaeque in annum referre auebat animus antire statimque memorare exitus quos latinus atque opsius ceterique flagitii eius repertores habuere non modo postquam gaius caesar rerum potitus est sed incolumi tiberio qui scelerum ministros ut peruerti ab aliis nolebat ita plerumque satiatus et oblatis in eandem operam recentibus ueteres et praegrauis adflixit uerum has atque alias sontium poenas in tempore trademus tum censuit asinius gallus cuius liberorum agrippina matertera erat petendum a principe ut metus suos senatui fateretur amouerique sineret nullam acque tiberius ut rebatur ex uirtutibus suis quam dissimulationem diligebat eo aegrius accepit recludi quae premeret sed mitigauit seianus non galli amore uerum ut cunctationes principis opperiretur gnarus lentum in meditando ubi prorupisset tristibus dictis atrocia facta coniungere per idem tempus iulia mortem obiit quam neptem augustus conuictam adulterii damnauerat proieceratque in insulam trimentm haud procul apulis litoribus illic uiginti annis exilium tolerauit augustae ope sustentata quae florentis priuignos cum per occultum subuertisset misericordiam erga adflictos palam ostentabat eodem anno frisii transrhenanus popolus pacem exuere nostra magis auaritia quam obsequii impatientes tributum iis drusus iusserat modicum pro angustia rerum ut in usus militaris coria boum penderent non intenta cuiusquam cura quae firmitudo quae mensura donec olennius e primipilaribus regendis frisiis impositus terga urorum delegit quorum ad formam acciperentur id aliis quoque nationibus arduum apud germanos difficilius tolerabatur quis ingentium beluarum feraces saltus modica domi armenta sunt ac primo boues ipsos mox agros postremo corpora coniugum aut liberorum seruitio tradebant hinc ira et questus et postquam non subueniebatur remedium ex bello rapti qui tributo aderant milites et patibulo adfixi olennius infensos fuga praeuenit receptus castello cui nomen fleuum et haud spernenda illic ciuium sociorumque manus litora oceani praesidebat quod ubi l apronio inferioris germaniae pro praetore cognitum uexilla legionum e superiore prouincia peditumque et equitum auxiliarium delectos acciuit ac simul utrumque exercitum rheno deuectum frisiis intulit soluto iam castelli obsidio et ad sua tutanda degressis rebellibus igitur proxima aestuaria aggeribus et pontibus traducendo grauiori agmini firmat atque interim repertis uadis alam canninefatem et quod peditum germanorum inter nostros merebat circumgredi terga hostium iubet qui iam acie compositi pellunt turmas socialis equitesque legionum subsidio missos tum tres leues cohortes ac rursum duae dein tempore interiecto alarius eques immissus satis ualidi si simul incubuissent per interuallum aduentantes neque constantiam addiderant turbatis et pauore fugientium auferebantur cethego labeoni legato quintae legionis quod reliquum auxiliorum tradit atque ille dubia suorum re in anceps tractus missis nuntiis uim legionum implorabat prorumpunt quintani ante alios et acri pugna hoste pulso recipiunt cohortis alasque fessas uulneribus neque dux romanus ultum iit aut corpora humauit quamquam multi tribunorum praefectorumque et insignes centuriones cecidissent mox compertum a transfugis nongentos romanorum apud lucum quem baduhennae uocant pugna in posterum extracta confectos et aliam quadringentorum manum occupata cruptorigis quondam stipendiari uilla postquam proditio metuebatur mutuis ictibus procubuisse clarum inde inter germanos frisium nomen dissimulante tiberio damna ne cui bellum permitteret neque senatus in eo cura an imperii extrema dehonestarentur pauor internus occupauerat animos cui remedium adulatione quaerebatur ita quamquam diuersis super rebus consulerentur aram clementiae aram amicitiae effigiesque circum caesaris ac seiani censuere crebrisque precibus efflagitabant uisendi sui copiam facerent non illi tamen in urbem aut propinqua urbi degressi sunt satis uisum omittere insulam et in proximo campaniae aspici eo uenire patres eques magna pars plebis anxii erga seianum cuius durior congressus atque eo per ambitum et societate consiliorum parabatur satis constabat auctam ei adrogantiam foedum illud in propatulo seruitium spectanti quippe romae sueti discursus et magnitudine urbis incertum quod quisque ad negotium pergat ibi campo aut litore iacentes nullo discrimine noctem ac diem iuxta gratiam aut fastus ianitorum perpetiebantur donec id quoque uetitum et reuenere in urbem trepidi quos non sermone non uisu dignatus erat quidam male alacres quibus infaustae amicitiae grauis exitus imminebat ceterum tiberius neptem agrippinam germanico ortam cum coram cn domitio tradidisset in urbe celebrari nuptias iussit in domitio super uetustatem generis propinquum caesaribus sanguinem delegerat nam is auiam octauiam et per eam augustum auunculum praeferebat rubellio et fufio consulibus quorum utrique geminus cognomentum erat iulia augusta mortem obiit aetate s extrema nobilitatis per claudiam familiam et adoptione liuiorum iuliorumque clarissimae primum ei matrimonium et liberi fuere cum tiberio nerone qui bello perusino profugus pace inter sex pompeium ac triumuiros pacta in urbem rediit exim caesar cupidine formae aufert marito incertum an inuitam adeo properus ut ne spatio quidem ad enitendum dato penatibus suis grauidam induxerit nullam posthac subolem edidit sed sanguini augusti per coniunctionem agrippinae et germanici adnexa communis pronepotes habuit sanctitate domus priscum ad morem comis ultra quam antiquis feminis probatum mater impotens uxor facilis et cum artibus mariti simulatione filii bene composita funus eius modicum testamen tum diu inritum fuit iaudata est pro rostris a g caesare pronepote qui mox rerum potitus est at tiberius quod supremis in matrem officiis defuisset nihil mutata amoenitate uitae magnitudinem negotiorum per litteras excusauit honoresque memoriae eius ab senatu large decretos quasi per modestiam imminuit paucis admodum receptis et addito ne caelestis religio decerneretur sic ipsam maluisse quin et parte eiusdem epistulae increpuit amicitias muliebris fufium consulem oblique perstringens is gratia augustae floruerat aptus adliciendis feminarum animis dicax idem et tiberium acerbis facetiis inridere solitus quarum apud praepotentis 