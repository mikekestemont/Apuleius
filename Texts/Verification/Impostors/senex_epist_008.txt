alligantur sucus abscessit ex consuetudine tamen mea circumspicere coepi an aliquid illic inuenirem quod mihi posset bono esse et derexi oculos in uillam quae aliquando uatiae fuit in hac ille praetorius diues nulla alia re quam otio notus consenuit et ob hoc unum felix habebatur nam quotiens aliquos amicitiae asinii galli quotiens seiani odium deinde amor merserat aeque enim offendisse illum quam amasse periculosum fuit exclamabant homines o uatia solus scis uiuere at ille latere sciebat non uiuere multum autem interest utrum uita tua otiosa sit an ignaua numquam aliter hanc uillam uatia uiuo praeteribam quam ut dicerem uatia hic situs est sed adeo mi lucili philosophia sacrum quiddam est et uenerabile ut etiam si quid illi simile est mendacio placeat otiosum enim hominem seductum existimat uulgus et securum et se contentum sibi uiuentem quorum nihil ulli contingere nisi sapienti potest ille solus scit sibi uiuere ille enim quod est primum scit uiuere nam qui res et homines fugit quem cupiditatum suarum infelicitas relegauit qui alios feliciores uidere non potuit qui uelut timidum atque iners animal metu oblituit ille sibi non uiuit sed quod est turpissimum uentri somno libidini non continuo sibi uiuit qui nemini adeo tamen magna res est constantia et in proposito suo perseuerantia ut habeat auctoritatem inertia quoque pertinax de ipsa uilla nihil tibi possum certi scribere frontem enim eius tantum noui et exposita quae ostendit etiam transeuntibus speluncae sunt duae magni operis cuiuis laxo atrio pares manu factae quarum altera solem non recipit altera usque in occidentem tenet platanona medius riuus et a mari et ab acherusio lacu receptus euripi modo diuidit alendis piscibus etiam si assidue exhauriatur sufficiens sed illi cum mare patet parcitur cum tempestas piscatoribus dedit ferias manus ad parata porrigitur hoc tamen est commodissimum in uilla quod baias trans parietem habet incommodis illarum caret uoluptatibus fruitur has laudes eius ipse noui esse illam totius anni credo occurrit enim fauonio et illum adeo excipit ut bais neget non stulte uidetur elegisse hunc locum uatia in quem otium suum pigrum iam et senile conferret sed non multum ad tranquillitatem locus confert animus est qui sibi commendet omnia uidi ego in uilla hilari et amoena maestos uidi in media solitudine occupatis similes quare non est quod existimes ideo parum bene compositum esse te quod in campania non es quare autem non es huc usque cogitationes tuas mitte conuersari cum amicis absentibus licet et quidem quotiens uelis quamdiu uelis magis hac uoluptate quae maxima est fruimur dum absumus praesentia enim nos delicatos facit ct quia aliquando una loquimur ambulamus consedimus cum diducti sumus nihil de iis quos modo uidimus cogitamus et ideo aequo animo ferre debemus absentiam quia nemo non multum etiam praesentibus abest pone hic primum noctes separatas deinde occupationes utrique diuersas deinde studia secreta suburbanas profectiones uidebis non multum esse quod nobis peregrinatio eripiat amicus animo possidendus est hic autem numquam abest quemcumque uult cotidie uidet itaque mecum stude mecum cena mecum ambula in angusto uiuebamus si quicquam esset cogitationibus clusum uideo te mi lucili cum maxime audio adeo tecum sum ut dubitem an incipiam non epistulas sed codicellos tibi scribere uale lui peream si est tam necessarium quam uidetur silentium in studia seposito ecce undique me uarius clamor circumsonat supra ipsum balneum habito propone nunc tibi omnia genera uocum quae in odium possunt aures adducere cum fortiores exercentur et manus plumbo graues iactant cum aut laborant aut laborantem imitantur gemitus audio quotiens retentum spiritum remiserunt sibilos et acerbissimas respirationes cum in aliquem inertem et hac plebeia unctione contentum incidi audio crepitum illisae manus umeris quae prout plana peruenit aut concaua ita sonum mutat si uero pilicrepus superuenit et numerare coepit pilas actum est adice nunc scordalum et furem deprensum et illum cui uox sua in balineo placet adice nunc eos qui in piscinam cum ingenti impulsae aquae sono saliunt praeter istos quorum si nihil aliud rectae uoces sunt alipilum cogita tenuem et stridulam uocem quo sit notabilior subinde exprimentem nec umquam tacentem nisi dum uellit alas et alium pro se clamare cogit iam biberari uarias exclamationes et botularium et crustularium et omnes popinarum institores mercem sua quadam et insignita modulatione uendentis o te inquis ferreum aut surdum cui mens inter tot clamores tam uarios tam dissonos constat cum chrisippum nostrum assidua salutatio perducat ad mortem at mehercules ego istum fremitum non magis curo quam fluctum aut deiectum aquae quamuis audiam cuidam genti hanc unam fuisse causam urbem suam transferendi quod fragorem nili cadentis ferre non potuit magis mihi uidetur uox auocare quam crepitus illa enim animum adducit hic tantum aures implet ac uerberat in his quae me sine auocatione circumstrepunt essedas transcurrentes pono et fabrum inquilinum et serrarium uicinum aut hunc qui ad metam sudantem tubulas experitur et tibias nec cantat sed exclamat etiam nunc molestior est mihi sonus qui intermittitur subinde quam qui continuatur sed iam me sic ad omnia ista duraui ut audire uel pausarium possim uoce acerbissima remigibus modos dantem animum enim cogo sibi intentum esse nec auocari ad externa omnia licet foris resonent dum intus nihil tumultus sit dum inter se non rixentur cupiditas et timor dum auaritia luxuriaque non dissideant nec altera alteram uexet nam quid prodest totius regionis silentium si affectus fremunt omnia noctis erant placida composta quiete falsum est nulla placida est quies nisi quam ratio composuit nox exhibet molestiam non tollit et sollicitudines muta nam dormientium quoque insomnia tam turbulenta sunt quam dies illa tranquillitas uera est in quam bona mens explicatur aspice illum cui somnus laxae domus silentio quaeritur cuius aures ne quis agitet sonus omnis seruorum turba conticuit et suspensum accedentium propius uestigium ponitur huc nempe uersatur atque illuc somnum inter aegritudines leuem captans quae non audit audisse se queritur quid in causa putas esse animus illi obstrepit hic placandus est huius compescenda seditio est quem non est quod existimes placidum si iacet corpus interdum quies inquieta est et ideo ad rerum actus excitandi ac tractatione bonarum artium occupandi sumus quotiens nos male habet inertia sui impatiens magni imperatores cum male parere militem uident aliquo labore compescunt et expeditionibus detinent numquam uacat lasciuire districtis nihilque tam certum est quam otii uitia negotio discuti saepe uidemur taedio rerum ciuilium et infelicis atque ingratae stationis paenitentia secessisse tamen in illa latebra in quam nos timor ac lassitudo coniecit interdum recrudescit ambitio non enim excisa desit sed fatigata aut etiam obirata rebus parum sibi cedentibus idem de luxuria dico quae uidetur aliquando cessisse deinde frugalitatem professos sollicitat atque in media parsimonia uoluptates non damnatas sed relictas petit et quidem eo uehementius quo occultius omnia enim uitia in aperto leniora sunt morbi quoque tunc ad sanitatem inclinant cum ex abdito erumpunt ac uim sui proferunt et auaritiam itaque et ambitionem et cetera mala mentis humanae tunc perniciosissima scias esse cum simulata sanitate subsidunt otiosi uidemur et non sumus nam si bona fide sumus si receptui cecinimus si speciosa contempsimus ut paulo ante dicebam nulla res nos auocabit nullus hominum auiumque concentus interrumpet cogitationes bonas solidasque iam et certas leue illud ingenium est nec sese adhuc reduxit introsus quod ad uocem et accidentia erigitur habet intus aliquid sollicitudinis et habet aliquid concepti pauoris quod illum curiosum facit ut ait uergilius noster et me quem dudum non ulla iniecta mouebant tela neque aduerso glomerati e agmine grai nunc omnes terrent aurae sonus excitat omnis suspensum et pariter comitique onerique timentem prior ille sapiens est quem non tela uibrantia non arietata inter se arma agminis densi non urbis impulsae fragor territat hic alter imperitus est rebus suis timet ad omnem crepitum expauescens quem una quaelibet uox pro fremitu accepta deiecit quem motus leuissimi exanimant timidum illum sarcinae faciunt quemcumque ex istis felicibus elegeris multa trahentibus multa portantibus uidebis illum comitique onerique timentem tunc ergo te scito esse compositum cum ad te nullus clamor pertinebit cum te nulla uox tibi excutiet non si blandietur non si minabitur non si inani sono uana circumstrepet quid ergo non aliquando commodius est et carere conuicio fateor itaque ego ex hoc loco migrabo experiri et exercere me uolui quid necesse est diutius torqueri cum tam facile remedium ulixes sociis etiam aduersus sirenas inuenerit uale luii cum a bais deberem neapolim repetere facile credidi tempestatem esse ne iterum nauem experirer et tantum luti tota uia fuit ut possim uideri nihilominus nauigasse totum athletarum fatum mihi illo die perpetiendum fuit a ceromate nos haphe excepit in cripta neapolitana nihil illo carcere longius nihil illis facibus obscurius quae nobis praestant non ut per tenebras uideamus sed ut ipsas ceterum etiam si locus haberet lucem puluis auferret in aperto quoque res grauis et molesta quid illic ubi in se uolutatur et cum sine ullo spiramento sit inclusus in ipsos a quibus excitatus est recidit duo incommoda inter sc contraria simul pertulimus eadem uia eodem die et luto et puluere laborauimus aliquid tamen mihi illa obscuritas quod cogitarem dedit sensi quendam ictum animi et sine metu mutationem quam insolitae rei nouitas simul ac foeditas fecerat non de me nunc tecum loquor qui multum ab homine tolerabili nedum a perfecto absum sed de illo in quem fortuna ius perdidit huius quoque ferietur animus mutabitur color quaedam enim mi lucili nulla effugere uirtus potest admonet illam natura mortalitatis suae itaque et uultum adducet ad tristia et inhorrescet ad subita et caligabit si uastam altitudinem in crepidine eius constitutus despexerit non est hoc timor sed naturalis affectio inexpugnabilis rationi itaque fortes quidam et paratissimi fundere suum sanguinem alienum uidere non possunt quidam ad uulneris noui quidam ad ueteris et purulenti tractationem inspectionemque succidunt ac linquuntur animo alii gladium facilius recipiunt quam uident sensi ergo ut dicebam quandam non quidem perturbationem sed mutationem rursus ad primum conspectum redditae lucis alacritas rediit incogitata et iniussa illud deinde mecum loqui coepi quam inepte quaedam magis aut minus timeremus cum omnium idem finis esset quid enim interest utrum supra aliquem uigilarium ruat an mons nihil inuenies erunt tamen qui hanc ruinam magis timeant quamuis utraque mortifera aeque sit adeo non effectu sed efficientia timor spectat nunc me putas de stoicis dicere qui existimant animam hominis magno pondere extriti permanere non posse et statim spargi quia non fuerit illi exitus liber ego uero non facio qui hoc dicunt uidentur mihi errare quemadmodum flamma non potest opprimi nam circa id diffugit quo urgetur quemadmodum aer uerbere atque ictu non laeditur ne scinditur quidem sed circa id cui cessit refunditur sic animus qui ex tenuissimo constat deprehendi non potest nec intra corpus effligi sed beneficio subtilitatis suae per ipsa quibus premitur erumpit quomodo fulmini etiam cum latissime percussit ac fulsit per exiguum foramen est reditus sic animo qui adhuc tenuior est igne per omne corpus fuga est itaque de illo quaerendum est an possit immortalis esse hoc quidem certum habe si superstes est corpori opteri illum nullo genere posse opter quod non perit quoniam nulla immortalitas cum exceptione est nec quicquam noxium aeterno est uale luiii quanta uerborum nobis paupertas immo egestas sit numquam magis quam hodierno die intellexi mille res inciderunt cum forte de platone loqueremur quae nomina desiderarent nec haberent quaedam uero quae cum habuissent fastidio nostro perdidissent quis autem ferat in egestate fastidium hunc quem graeci oestron uocant pecora peragentem et totis saltibus dissipantem asilum nostri uocabant hoc uergilio licet credas est lucum silari iuxta ilicibusque uirentem plurimus alburnum uolitans cui nomen asilo romanum est oestrum grai uertere uocantes asper acerba sonans quo tota exterrita siluis diffugiunt armenta puto intellegi istud uerbum interisse ne te longe differam quaedam simplicia in usu erant sicut cernere ferro inter se dicebant idem uergilius hoc probabit tibi ingentis genitos diuersis partibus orbis inter se coiisse uiros et cernere ferro quod nunc decernere dicimus simplicis illius uerbi usus amissus est dicebant antiqui si iusso id est iussero hoc nolo mihi credas sed eidem uergilio cetera qua iusso mecum manus inferat arma non id ago nunc hac diligentia ut ostendam quantum tempus apud grammaticum perdiderim sed ut ex hoc intellegas quantum apud ennium et accium uerborum situs occupauerit cum apud hunc quoque qui cotidie excutitur aliqua nobis subducta sint quid sibi inquis ista praeparatio uult quo spectat non celabo te cupio si fieri potest propitiis auribus tuis essentiam dicere si minus dicam et iratis ciceronem auctorem huius uerbi habeo puto locupletem si recentiorem quaeris fabianum disertum et elegantem orationis etiam ad nostrum fastidium nitidae quid enim fiet mi lucili quomodo dicetur ousia res necessaria natura continens fundamentum omnium rogo itaque permittas mihi hoc uerbo uti nihilominus dabo operam ut ius a te datum parcissime exerceam fortasse contentus ero mihi licere quid proderit facilitas tua cum ecce id nullo modo latine exprimere possim propter quod linguae nostrae conuicium feci magis damnabis angustias romanas si scieris unam sillabam esse quam mutare non possum quae sit haec quaeris to on duri tibi uideor ingenii in medio positum posse sic transferri ut dicam quod est sed multum interesse uideo cogor uerbum pro uocabulo ponere sed si ita necesse est ponam quod est sex modis hoc a platone dici amicus noster homo eruditissimus hodierno die dicebat omnes tibi exponam si ante indicauero esse aliquid genus esse et speciem nunc autem primum illud genus quaerimus ex quo ceterae species suspensae sunt a quo nascitur omnis diuisio quo uniuersa comprensa sunt inuenietur autem si coeperimus singula retro legere sic enim perducemur ad primum homo species est ut aristoteles ait equus species est canis species est ergo commune aliquod quaerendum est his omnibus uinculum quod illa complectatur et sub se habeat hoc quid est animal ergo genus esse coepit horum omnium quae modo rettuli hominis equi canis animal sed quaedam quae animum habent nec sunt animalia placet enim satis et arbustis animam inesse itaque et uiuere illa et mori dicimus ergo animantia superiorem tenebunt locum quia et animalia in hac forma sunt et sata sed quaedam anima carent ut saxa itaque erit aliquid animantibus antiquius corpus scilicet hoc sic diuidam ut dicam corpora omnia aut animantia esse aut inanima etiam nunc est aliquid superius quam corpus dicimus enim quaedam corporalia esse quaedam incorporalia quid ergo erit ex quo haec deducantur illud cui nomen modo parum proprium imposuimus quod est sic enim in species secabitur ut dicamus quod est aut corporale est aut incorporale hoc ergo est genus primum et antiquissimum et ut ita dicam generale cetera genera quidem sunt sed specialia tamquam homo genus est habet enim in se nationum species graecos romanos parthos colorum albos nigros flauos habet singulos catonem ciceronem lucretium ita qua multa continet in genus cadit qua sub alio est in speciem illud genus quod est generale supra se nihil habet initium rerum est omnia sub illo sunt stoici uolunt superponere huic etiam nunc aliud genus magis principale de quo statim dicam si prius illud genus de quo locutus sum merito primum poni docuero cum sit rerum omnium capax quod est in has species diuido ut sint corporalia aut incorporalia nihil tertium est corpus quomodo diuido ut dicam aut animantia sunt aut inanima rursus animantia quemadmodum diuido ut dicam quaedam animum habent quaedam tantum animam at sic quaedam impetum habent incedunt transeunt quaedam solo affixa radicibus aluntur crescunt rursus animalia in quas species seco aut mortalia sunt aut immortalia primum genus stoicis quibusdam uidetur quid quare uideatur subiciam in rerum inquiunt natura quaedam sunt quaedam non sunt et haec autem quae non sunt rerum natura complectitur quae animo succurrunt tamquam centauri gigantes et quidquid aliud falsa cogitatione formatum habere aliquam imaginem coepit quamuis non habeat substantiam nunc ad id quod tibi promisi reuertor quomodo quaecumque sunt in sex modos plato partiatur primum illud quod est nec uisu nec tactu nec ullo sensu comprenditur cogitabile est quod generaliter est tamquam homo generalis sub oculos non uenit sed specialis uenit ut cicero et cato animal non uidetur cogitatur uidetur autem species eius equus et canis secundum ex his quae sunt ponit plato quod eminet et exsuperat omnia hoc ait per excellentiam esse poeta communiter dicitur omnibus enim uersus facientibus hoc nomen est sed iam apud graecos in unius notam cessit homerum intellegas cum audieris poetam quid ergo hoc est deus scilicet maior ac potentior cunctis tertium genus est eorum quae proprie sunt innumerabilia haec sunt sed extra nostrum posita conspectum quae sint interrogas propria platonis supellex est ideas uocat ex quibus omnia quaecumque uidemus fiunt et ad quas cuncta formantur hae immortales immutabiles inuiolabiles sunt quid sit idea id est quid platoni esse uideatur audi idea est eorum quae natura fiunt exemplar aeternum adiciam definitioni interpretationem quo tibi res apertior fiat uolo imaginem tuam facere exemplar picturae te habeo ex quo capit aliquem habitum mens nostra quem operi suo imponat ita illa quae me docet et instruit facies a qua petitur imitatio idea est talia ergo exemplaria infinita habet rerum natura hominum piscium arborum ad quae quodcumque fieri ab illa debet exprimitur quartum locum habebit idos quid sit hoc idos attendas oportet et platoni imputes non mihi hanc rerum difficultatem nulla est autem sine difficultate subtilitas paulo ante pictoris imagine utebar ille cum reddere uergilium coloribus uellet ipsum intuebatur idea erat uergilii facies futuri operis exemplar ex hac quod artifex trahit et operi suo imposuit idos est quid intersit quaeris alterum exemplar est alterum forma ab exemplari sumpta et operi imposita alteram artifex imitatur alteram facit habet aliquam faciem statua haec est idos habet aliquam faciem exemplar ipsum quod intuens opifex statuam figurauit haec idea est etiam nunc si aliam desideras distinctionem idos in opere est idea extra opus nec tantum extra opus est sed ante opus quintum genus est eorum quae communiter sunt haec incipiunt ad nos pertinere hic sunt omnia homines pecora res sextum genus est eorum quae quasi sunt tamquam inane tamquam tempus quaecumque uidemus aut tangimus plato in illis non numerat quae esse proprie putat fluunt enim et in assidua deminutione atque adiectione sunt nemo nostrum idem est in senectute qui fuit iuuenis nemo nostrum est idem mane qui fuit pridie corpora nostra rapiuntur fluminum more quidquid uides currit cum tempore nihil ex iis quae uidemus manet ego ipse dum loquor mutari ista mutatus sum hoc est quod ait heraclitus in idem flumen bis descendimus et non descendimus manet enim idem fluminis nomen aqua transmissa est hoc in amne manifestius est quam in homine sed nos quoque non minus uelox cursus praeteruehit et ideo admiror dementiam nostram quod tantopere amamus rem fugacissimam corpus timemusque ne quando moriamur cum omne momentum mors prioris habitus sit uis tu non timere ne semel fiat quod cotidie fit de homine dixi fluuida materia et caduca et omnibus obnoxia causis mundus quoque aeterna res et inuicta mutatur nec idem manet quamuis enim omnia in sc habeat quae habuit aliter habet quam habuit ordinem mutat quid ista inquis mihi subtilitas proderit si me interrogas nihil sed quemadmodum ille caelator oculos diu intentos ac fatigatos remittit atque auocat et ut dici solet pascit sic nos animum aliquando debemus relaxare et quibusdam oblectamentis reficere sed ipsa oblectamenta opera sint ex his quoque si obseruaueris sumes quod possit fieri salutare hoc ego lucili facere soleo ex omni notione etiam si a philosophia longissime auersa est eruere aliquid conor et utile efficere quid istis quae modo tractauimus remotius a reformatione morum quomodo meliorem me facere ideae platonicae possunt quid ex istis traham quod cupiditates meas comprimat uel hoc ipsum quod omnia ista quae sensibus seruiunt quae nos accendunt et irritant negat plato ex iis esse quae uere sint ergo ista imaginaria sunt et ad tempus aliquam faciem ferunt nihil horum stabile nec solidum est et nos tamen cupimus tamquam aut semper futura aut semper habituri imbecilli fluuidique inter uana constitimus ad illa mittamus animum quae aeterna sunt miremur in sublimi uolitantes rerum omnium formas deumque inter illa uersantem et hoc prouidentem quemadmodum quae immortalia facere non potuit quia materia prohibebat defendat a morte ac ratione uitium corporis uincat manent enim cuncta non quia aeterna sunt sed quia defenduntur cura regentis immortalia tutore non egerent haec conseruat artifex fragilitatem materiae ui sua uincens contemnamus omnia quae adeo pretiosa non sunt ut an sint omnino dubium sit illud simul cogitemus si mundum ipsum non minus mortalem quam nos sumus prouidentia periculis eximit posse aliquatenus nostra quoque prouidentia longiorem prorogari huic corpusculo moram si uoluptates quibus pars maior perit potuerimus regere et coercere plato ipse ad senectutem se diligentia protulit erat quidem corpus ualidum ac forte sortitus et illi nomen latitudo pectoris fecerat sed nauigationes ac pericula multum detraxerant uiribus parsimonia tamen et eorum quae auiditatem euocant modus et diligens sui tutela perduxit illum ad senectutem multis prohibentibus causis nam hoc scis puto platoni diligentiae suae beneficio contigisse quod natali suo decessit et annum unum atque octogensimum impleuit sine ulla deductione ideo magi qui forte athenis erant immolauerunt defuncto amplioris fuisse sortis quam humanae rati quia consummasset perfectissimum numerum quem nouem nouies multiplicata componunt non dubito quin paratus sis et paucos dies ex ista summa et sacrificium remittere potest frugalitas producere senectutem quam ut non puto concupiscendam ita ne recusandam quidem iucundum est secum esse quam diutissime cum quis se dignum quo frueretur effecit itaque de isto feremus sententiam an oporteat fastidire senectutis extrema et finem non opperiri sed manu facere prope est a timente qui fatum segnis exspectat sicut ille ultra modum deditus uino est qui amphoram exsiccat et faecem quoque exsorbet de hoc tamen quaeremus pars summa uitae utrum faex sit an liquidissimum ac purissimum quiddam si modo mens sine iniuria est et integri sensus animum iuuant nec defectum et praemortuum corpus est plurimum enim refert uitam aliquis extendat an mortem at si inutile ministeriis corpus est quidni oporteat educere animum laborantem et fortasse paulo ante quam debet faciendum est ne cum fieri debebit facere non possis et cum maius periculum sit male uiuendi quam cito moriendi stultus est qui non exigua temporis mercede magnae rei aleam redimit paucos longissima senectus ad mortem sine iniuria pertulit multis iners uita sine usu sui iacuit quanto deinde crudelius iudicas aliquid ex uita perdidisse quam ius finiendae noli me inuitus audire tamquam ad te iam pertineat ista sententia et quid dicam aestima non relinquam senectutem si me totum mihi reseruabit totum autem ab illa parte meliore at si coeperit concutere mentem si partes eius conuellere si mihi non uitam reliquerit sed animam prosiliam ex aedificio putri ac ruenti morbum morte non fugiam dumtaxat sanabilem nec officientem animo non afferam mihi manus propter dolorem sic mori uinci est hunc tamen si sciero perpetuo mihi esse patiendum exibo non propter ipsum sed quia impedimento mihi futurus est ad omne propter quod uiuitur imbecillus est et ignauus qui propter dolorem moritur stultus qui doloris causa uiuit sed in longum exeo est praeterea materia quae ducere diem possit et quomodo finem imponere uitae poterit qui epistulae non potest uale ergo quod libentius quam mortes meras lecturus es uale lix magnam ex epistula tua percepi uoluptatem permitte enim mihi uti uerbis publicis nec illa ad significationem stoicam reuoca uitium esse uoluptatem credimus sit sane ponere tamen illam solemus ad demonstrandam animi hilarem affectionem scio inquam et uoluptatem si ad nostrum album uerba derigimus rem infamem esse et gaudium nisi sapienti non contingere est enim animi elatio suis bonis uerisque fidentis uulgo tamen sic loquimur ut dicamus magnum gaudium nos ex illius consulatu aut nuptiis aut ex partu uxoris percepisse quae adeo non sunt gaudia ut saepe initia futurae tristitiae sint gaudio autem iunctum est non desinere nec in contrarium uerti itaque cum dicit uergilius noster et mala mentis gaudia diserte quidem dicit sed parum proprie nullum enim malum gaudium est uoluptatibus hoc nomen imposuit et quod uoluit expressit significauit enim homines malo suo laetos tamen ego non immerito dixeram cepisse me magnam ex epistula tua uoluptatem quamuis enim ex honesta causa imperitus homo gaudeat tamen affectum eius impotentem et in diuersum statim inclinaturum uoluptatem uoco opinione falsi boni motam immoderatam et immodicam sed ut ad propositum reuertar audi quid me in epistula tua delectauerit habes uerba in potestate non effert te oratio nec longius quam destinasti trahit multi sunt qui ad id quod non proposuerant scribere alicuius uerbi placentis decore uocentur quod tibi non euenit pressa sunt omnia et rei aptata loqueris quantum uis et plus significas quam loqueris hoc maioris rei indicium est apparet animum quoque nihil habere superuacui nihil tumidi inuenio tamen translationes uerborum ut non temerarias ita quae periculum sui fecerint inuenio imagines quibus si quis nos uti uetat et poetis illas solis iudicat esse concessas neminem mihi uidetur ex antiquis legisse apud quos nondum captabatur plausibilis oratio illi qui simpliciter et demonstrandae rei causa eloquebantur parabolis referti sunt quas existimo necessarias non ex eadem causa qua poetis sed ut imbecillitas nostrae adminicula sint ut et dicentem et audientem in rem praesentem adducant sextium ecce cum maxime lego uirum acrem graecis uerbis romanis moribus philosophantem mouit me imago ab illo posita ire quadrato agmine exercitum ubi hostis ab omni parte suspectus est pugnae paratum idem inquit sapiens facere debet omnis uirtutes suas undique expandat ut ubicumque infesti aliquid orietur illic parata praesidia sint et ad nutum regentis sine tumultu respondeant quod in exercitibus iis quos imperatores magni ordinant fieri uidemus ut imperium ducis simul omnes copiae sentiant sic dispositae ut signum ab uno datum peditem simul equitemque percurrat hoc aliquanto magis necessarium esse nobis ait illi enim saepe hostem timuere sine causa tutissimumque illis iter quod suspectissimum fuit nihil stultitia pacatum habet tam superne illi metus est quam infra utrumque trepidat latus sequuntur pericula et occurrunt ad omnia pauet imparata est et ipsis terretur auxiliis sapiens autem ad omnem incursum munitus intentus non si paupertas non si luctus non si ignominia non si dolor impetum faciat pedem referet interritus et contra illa ibit et inter illa nos multa alligant multa debilitant diu in istis uitiis iacuimus elui difficile est non enim inquinati sumus sed infecti ne ab alia imagine ad aliam transeamus hoc quaeram quod saepe mecum dispicio quid ita nos stultitia tam pertinaciter teneat primo quia non fortiter illam repellimus nec toto ad salutem impetu nitimur deinde quia illa quae a sapientibus uiris reperta sunt non satis credimus nec apertis pectoribus haurimus leuiterque tam magnae rei insistimus quemadmodum autem potest aliquis quantum satis sit aduersus uitia discere qui quantum a uitiis uacat discit nemo nostrum in altum descendit summa tantum decerpsimus et exiguum temporis inpendisse philosophiae satis abundeque occupatis fuit illud praecipue inpedit quod cito nobis placemus si inuenimus qui nos bonos uiros dicat qui prudentes qui sanctos adgnoscimus non sumus modica laudatione contenti quidquid in nos adulatio sinc pudore congessit tamquam debitum prendimus optimos nos esse sapientissimos adfirmantibus adsentimur cum sciamus illos saepe multa mentiri adeoque indulgemus nobis ut laudari uelimus in id cu contraria cum maxime facimus mitissimum ille se in ipsis suppliciis audit in rapinis liberalissimum et in ebrietatibus ac libidinibus temperantissimum sequitur itaque ut ideo mutari nolimus quia nos optimos esse credidimus alexander cum iam in india uagaretur et gentes ne finitimis quidem satis notas bello uastaret in obsidione cuiusdam urbis dum circumit muros et inbecillissima moenium quaerit sagitta ictus diu persedere et incepta agere perseuerauit deinde cum represso sanguine sicci uulneris dolor cresceret et crus suspensum equo paulatim obtorpuisset coactus absistere omnes inquit iurant esse me 