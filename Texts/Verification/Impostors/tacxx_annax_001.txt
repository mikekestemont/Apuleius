urbem romam a principio reges habuere libertatem et consulatum l brutus instituit dictaturae ad tempus sumebantur neque decemuiralis potestas ultra biennium neque tribunorum militum consulare ius diu ualuit non cinnae non sullae longa dominatio et pompei crassique potentia cito in caesarem lepidi atque antonii arma in augustum cessere qui cuncta discordiis ciuilibus fessa nomine principis sub imperium accepit sed ueteris populi romani prospera uel aduersa claris scriptoribus memorata sunt temporibusque augusti dicendis non defuere decora ingenia donec gliscente adulatione deterrerentur tiberii gaique et claudii ac neronis res florentibus ipsis ob metum falsae postquam occiderant recentibus odiis compositae sunt inde consilium mihi pauca de augusto et extrema tradere mox tiberii principatum et cetera sine ira et studio quorum causas procul habeo postquam bruto et cassio caesis nulla iam publica arma pompeius apud siciliam oppressus exutoque lepido interfecto antonio ne iulianis quidem partibus nisi caesar dux reliquus posito triumuiri nomine consulem se ferens et ad tuendam plebem tribunicio iure contentum ubi militem donis populum annona cunctos dulcedine otii pellexit insurgere paulatim munia senatus magistratuum legum in se trahere nullo aduersante cum ferocissimi per acies aut proscriptione cecidissent ceteri nobilium quanto quis seruitio promptior opibus et honoribus extollerentur ac nouis ex rebus aucti tuta et praesentia quam uetera et periculosa mallent neque prouinciae illum rerum statum abnuebant suspecto senatus populique imperio ob certamina potentium et auaritiam magistratuum inualido legum auxilio quae ui ambitu postremo pecunia turbabantur ceterum augustus subsidia dominationi claudium marcellum sororis filium admodum adulescentem pontificatu et curuli aedilitate m agrippam ignobilem loco bonum militia et uictoriae socium geminatis consulatibus extulit mox defuncto marcello generum sumpsit tiberium neronem et claudium drusum priuignos imperatoriis nominibus auxit integra etiam tum domo sua nam genitos agrippa gaium ac lucium in familiam caesarum induxerat necdum posita puerili praetexta principes iuuentutis appellari destinari consules specie recusantis flagrantissime cupiuerat ut agrippa uita concessit lucium caesarem euntem ad hispaniensis exercitus gaium remeantem armenia et uulnere inualidum mors fato propera uel nouercae liuiae dolus abstulit drusoque pridem extincto nero solus e priuignis erat illuc cuncta uergere filius collega imperii consors tribuniciae potestatis adsumitur omnisque per exercitus ostentatur non obscuris ut antea matris artibus sed palam hortatu nam senem augustum deuinxerat adeo uti nepotem unicum agrippam postumum in insulam planasiam proiecerit rudem sane bonarum artium et robore corporis stolide ferocem nullius tamen flagitii conpertum at hercule germanicum druso ortum octo apud rhenum legionibus inposuit adscirique per adoptionem a tiberio iussit quamquam esset in domo tiberii filius iuuenis sed quo pluribus munimentis insisteret bellum ea tempestate nullum nisi aduersus germanos supererat abolendae magis infamiae ob amissum cum quintilio uaro exercitum quam cupidine proferendi imperii aut dignum ob praemium domi res tranquillae eadem magistratuum uocabula iuniores post actiacam uictoriam etiam senes plerique inter bella ciuium nati quotus quisque reliquus qui rem publicam uidisset igitur uerso ciuitatis statu nihil usquam prisci et integri moris omnes exuta aequalitate iussa principis aspectare nulla in praesens formidine dum augustus aetate ualidus seque et domum in pacem sustentauit postquam prouecta iam senectus aegro et corpore fatigabatur aderatque finis et spes nouae pauci bona libertatis in cassum disserere plures bellum pauescere alii cupere pars multo maxima inminentis dominos uariis rumoribus differebant trucem agrippam et ignominia accensum non aetate neque rerum experientia tantae moli parem tiberium neronem maturum annis spectatum bello set uetere atque insita claudiae familiae superbia multaque indicia saeuitiae quamquam premantur erumpere hunc et prima ab infantia eductum in domo regnatrice congestos iuueni consulatus triumphos ne iis quidem annis quibus rhodi specie secessus exul egerit aliud quam iram et simulationem et secretas lubidines meditatum accedere matrem muliebri inpotentia seruiendum feminae duobusque insuper adulescentibus qui rem publicam interim premant quandoque distrahant haec atque talia agitantibus grauescere ualetudo augusti et quidam scelus uxoris suspectabant quippe rumor incesserat paucos ante menses augustum electis consciis et comite uno fabio maximo planasiam uectum ad uisendum agrippam multas illic utrimque lacrimas et signa caritatis spemque ex eo fore ut iuuenis penatibus aui redderetur quod maximum uxori marciae aperuisse illam liuiae gnarum id caesari neque multo post extincto maximo dubium an quaesita morte auditos in funere eius marciae gemitus semet incusantis quod causa exitii marito fuisset utcumque se ea res habuit uixdum ingressus illiricum tiberius properis matris litteris accitur neque satis conpertum est spirantem adhuc augustum apud urbem nolam an exanimem reppererit acribus namque custodiis domum et uias saepserat liuia laetique interdum nuntii uulgabantur donec prouisis quae tempus monebat simul excessisse augustum et rerum potiri neronem fama eadem tulit primum facinus noui principatus fuit postumi agrippae caedes quem ignarum inerumumque quamuis firmatus animo centurio aegre confecit nihil de ea re tiberius apud senatum disseruit patris iussa simulabat quibus praescripsisset tribuno custodiae adposito ne cunctaretur agrippam morte adficere quandoque ipse supremum diem expleuisset multa sine dubio saeuaque augustus de moribus adulescentis questus ut exilium eius senatus consulto sanciretur perfecerat ceterum in nullius umquam suorum necem durauit neque mortem nepoti pro securitate priuigni inlatam credibile erat propius uero tiberium ac liuiam illum metu hanc nouercalibus odiis suspecti et inuisi iuuenis caedem festinauisse nuntianti centurioni ut mos militiae factum esse quod imperasset neque imperasse sese et rationem facti reddendam apud senatum respondit quod postquam sallustius crispus particeps secretorum is ad tribunum miserat codicillos comperit metuens ne reus subderetur iuxta periculoso ficta seu uera promeret monuit liuiam ne arcana domus ne consilia amicorum ministeria militum uulgarentur neue tiberius uim principatus resolueret cunta ad senatum uocando eam condicionem esse imperandi ut non aliter ratio constet quam si uni reddatur at romae ruere in seruitium consules patres eques quanto quis inlustrior tanto magis falsi ac festinantes uultuque composito ne laeti excessu principis neu tristiores primordio lacrimas gaudium questus adulationem miscebant sex pompeius et sex appuleius consules primi in uerba tiberii caesaris iurauere apudque eos seius strabo et c turranius ille praetoriarum cohortium praefectus hic annonae mox senatus milesque et populus nam tiberius cuncta per consules incipiebat tamquam uetere re publica et ambiguus imperandi ne edictum quidem quo patres in curiam uocabat nisi tribuniciae potestatis praescriptione posuit sub augusto acceptae uerba edicti fuere pauca et sensu permodesto de honoribus parentis consulturum neque abscedere a corpore idque unum ex publicis muneribus usurpare sed defuncto augusto signum praetoriis cohortibus ut imperator dederat excubiae arma cetera aulae miles in forum miles in curiam comitabatur litteras ad exercitus tamquam adepto principatu misit nusquam cunctabundus nisi cum in senatu loqueretur causa praecipua ex formidine ne germanicus in cuius manu tot legiones immensa sociorum auxilia mirus apud populum fauor habere imperium quam exspectare mallet dabat et famae ut uocatus electusque potius a re publica uideretur quam per uxorium ambitum et senili adoptione inrepsisse postea cognitum est ad introspiciendas etiam procerum uoluntates inductam dubitationem nam uerba uultus in crimen detorquens recondebat nihil primo senatus die agi passus est nisi de supremis augusti cuius testamentum inlatum per uirgines uestae tiberium et liuiam heredes habuit liuia in familiam iuliam nomenque augustum adumebatur in spem secundam nepotes pronepotesque tertio gradu primores ciuitatis scripserat plerosque inuisos sibi sed iactantia gloriaque ad posteros legata non ultra ciuilem modum nisi quod opulo et plebi quadringentiens triciens quinquiens praetoriarum cohortium militibus singula nummum milia urbanis quingenos legionariis aut cohortibus ciuium romanorum trecenos nummos uiritim dedit tum conultatum de honoribus ex quis qui maxime insignes uisi ut porta triumphali duceretur funus gallus asinius ut legum latarum tituli uictarum ab eo gentium uocabula anteferentur l arruntius censuere addebat messalla ualerius renouandum per annos sacramentum in nomen tiberii interrogatusque a tiberio num se mandante eam sententiam prompsisset sponte dixisse respondit neque in iis quae ad rem publicam pertinerent consilio nisi suo usurum uel cum periculo offensionis ea sola species adulandi supererat conclamant patres corpus ad rogum umeris senatorum ferendum remisit caesar adroganti moderatione populumque edicto monuit ne ut quondam nimiis studiis funus diui iulii turbassent ita augustum in foro potius quam in campo martis sede destinata cremari uellent die funeris milites uelut praesidio stetere multum inridentibus qui ipsi uierant quique a parentibus acceperant diem illum crudi adhuc seruitii et libertatis inprospere repetitae cum occisus dictator caesar aliis pessimum aliis pulcherrimum facinus uideretur nunc senem principem longa potentia prouisis etiam heredum in rem publicam opibus auxilio scilicet militari tuendum ut sepultura eius quieta foret multus hinc ipso de augusto sermo plerisque uana mirantibus quod idem dies accepti quondam imperii princeps et uitae supremus quod nolae in domo et cubiculo in quo pater eius octauius uitam finiuisset numerus etiam consulatuum celebrabatur quo ualerium coruum et c marium simul aequauerat continuata per septem et triginta annos tribunicia potestas nomen imperatoris semel atque uiciens partum aliaque honorum mutiplicata aut noua at apud prudentes uita eius uarie extollebatur arguebaturue hi pietate erga parentem et necessitudine rei publicae in qua nullus tunc legibus locus ad arma ciuilia actum quae neque parari possent neque haberi per bonas artes multa antonio dum interfectores patris ulcisceretur mula lepido concessisse postquam hic socordia senuerit ille per libidines pessum datus sit non aliud discordantis patriae remedium fuisse quam ut ab uno regeretur non regno tamen neque dictatura sed principis nomine constitutam rem publicam mari oceano aut amnibus longinquis saeptum imperium legiones prouincias classes cuncta inter se conexa ius apud ciues modestiam apud socios urbem ipsam magnificio ornatu pauca admodum ui tractata quo ceteris quies esset dicebatur contra pietatem erga parentem et tempora rei publicae obtentui sumpta ceterum cupidine dominandi concitos per largitionem ueteranos paratum ab adulescente priuato exercitum corruptas consulis legiones simulatam pompeianarum gratiam partium mox ubi decreto patrum fasces et ius praetoris inuaserit caesis hirtio et pansa siue hostis illos seu pansam uenenum uulneri adfusum sui milites hirtium et machinator doli caesar abstulerat utriusque copias ocupauisse extortum inuito senatu consulatum armaque quae in antonium acceperit contra rem publicam uersa proscriptionem ciuium diuisiones agrorum ne ipsis quidem qui fecere laudatas sane cassii et brutorum exitus paternis inimicitiis datos quamquam fas sit priuata odia publicis utilitatibus remittere sed pompeium imagine pacis sed lepidum specie amicitiae deceptos post antonium tarentino brundisinoque foedere et nuptiis sororis inlectum subdolae adfinitatis poenas morte exsoluisse pacem sine dubio post haec uerum cruentam lollianas uarianasque clades interfectos romae uarrones egnatios iullos nec domesticis abstinebatur abducta neroni uxor et consulti per ludibrium pontifices an concepto necdum edito partu rite nuberet q tedii et uedii pollionis luxus postremo liuia grauis in rem publicam mater grauis domui caesarum nouerca nihil deorum honoribus relictum cum se templis et effigie numinum per flamines et sacerdotes coli uellet ne tiberium quidem caritate aut rei publicae cura successorem adscitum sed quoniam adrogantiam saeuitiamque eius introspexerit comparatione deterrima sibi gloriam quaesiuisse etenim augustus paucis ante annis cum tiberio tribuniciam potestatem a patribus rursum postularet quamquam honora oratione quaedam de habitu cultuque et institutis eius iecerat quae uelut excusando exprobraret ceterum sepultura more perfecta templum et caelestes religiones decernuntur uersae inde ad tiberium preces et ille uarie diserebat de magnitudine imperii sua modestia solam diui augusti mentem tantae molis capacem se in partem curarum ab illo uocatum experiendo didicisse quam arduum quam subiectum fortunae regendi cuncta onus proinde in ciuitate tot inlustribus uiris subnixa non ad unum omnia deferrent plures facilius munia rei publicae sociatis laboribus exsecuturos plus in oratione tali dignitatis quam fidei erat tiberioque etiam in rebus quas non occuleret seu natura siue adsuetudine suspensa semper et obscura uerba tunc uero nitenti ut sensus suos penitus abderet in incertum et ambiguum magis implicabantur at patres quibus unus metus si intellegere uiderentur in questus lacrimas uota effundi ad deos ad effigiem augusti ad genua ipsius o manus tendere cum proferri libellum recitarique iussit opes publicae continebantur quantum ciuium sociorumque in armis quot classes regna prouinciae tributa aut uectigalia et necessitates ac largitiones quae cuncta sua manu perscripserat augustus addideratque consilium coercendi intra terminos imperii incertum metu an per inuidiam inter quae senatu ad infimas obtestationes procumbente dixit forte tiberius se ut non toti rei publicae parem ita quaecumque pars sibi mandaretur eius tutelam suscepturum tum asinius gallus interrogo inquit caesar quam partem rei publicae mandari tibi uelis perculsus inprouisa interrogatione paulum reticuit dein collecto animo respondit nequaquam decorum pudori suo legere aliquid aut euitare ex eo cui in uniuersum excusari mallet rursum gallus etenim uultu offensionem coniectauerat non idcirco interrogatum ait ut diuideret quae separari nequirent sed ut sua confessione argueretur unum esse rei publicae corpus atque unius animo regendum addidit laudem de augusto tiberiumque ipsum uictoriarum suarum quaeque in toga per tot annos egregie fecisset admonuit nec ideo iram eius leniuit pridem inuisus tamquam ducta in matrimonium uipsania m agrippae filia quae quondam tiberii uxor fuerat plus quam ciuilia agitaret pollionisque asinii patris ferociam retineret post quae l arruntius haud multum discrepans a galli oratione perinde offendit quamquam tiberio nulla uetus in arruntium ira sed diuitem promptum artibus egregiis et pari fama publice suspectabat quippe augustus supremis sermonibus cum tractaret quinam adipisci principem locum suffecturi abnuerent aut inpares uellent uel idem possent cuperentque m lepidum dixerat capacem sed aspernantem gallum asinium auidum et minorem l arruntium non indignum et si casus daretur ausurum de prioribus consentitur pro arruntio quidam cn pisonem tradidere omnesque praeter lepidum uariis mox criminibus struente tiberio circumuenti sunt etiam q haterius et mamercus scaurus suspicacem animum perstrinxere haterius cum dixisset quo usque patieris caesar non adesse caput rei publicae scaurus quia dixerat spem esse ex eo non inritas fore senatus preces quod relationi consulum iure tribuniciae potestatis non intercessisset in haterium statim inuectus est scaurum cui inplacabilius irascebatur silentio tramisit fessusque clamore omnium expostulatione singulorum flexit paulatim non ut fateretur suscipi a se imperium sed ut negare et rogari desineret constat haterium cum deprecandi causa palatium introisset ambulantisque tiberii genua aduolueretur prope a militibus interfectum quia tiberius casu an manibus eius inpeditus prociderat neque tamen periculo talis uiri mitigatus est donec haterius augustam oraret eiusque curatissimis precibus protegeretur multa patrum et in augustam adulatio alii parentem alii matrem patriae appellandam plerique ut nomini caesaris adscriberetur iuliae filius censebant ille moderandos feminarum honores dictitans eademque se temperantia usurum in iis quae sibi tribuerentur ceterum anxius inuidia et muliebre fastigium in deminutionem sui accipiens ne lictorem quidem ei decerni passus est aramque adoptionis et alia huiusce modi prohibuit at germanico caesari pro consulare imperium petiuit missique legati qui deferrent simul maestitiam eius ob excessum augusti solarentur quo minus idem pro druso postularetur ea causa quod designatus consul drusus praesensque erat candidatos praeturae duodecim nominauit numerum ab augusto traditum et hortante senatu ut augeret iure iurando obstrinxit se non excessurum tum primum e campo comitia ad patres translata sunt nam ad eam diem etsi potissima arbitrio principis quaedam tamen studiis tribuum fiebant neque populus ademptum ius questus est nisi inani rumore et senatus largitionibus ac precibus sordidis exsolutus libens tenuit moderante tiberio ne plures quam quattuor candidatos commendaret sine repulsa et ambitu designandos inter quae tribuni plebei petiuere ut proprio sumptu ederent ludos qui de nomine augusti fastis additi augustales uocarentur sed decreta pecunia ex aerario utque per circum triumphali ueste uterentur curru uehi haud permissum mox celebratio annua ad praetorem translata cui inter ciuis et peregrinos iurisdictio euenisset hic rerum urbanarum status erat cum pannonicas legiones seditio incessit nullis nouis causis nisi quod mutatus princeps licentiam turbarum et ex ciuili bello spem praemiorum ostendebat castris aestiuis tres simul legiones habebantur praesidente iunio blaeso qui fine augusti et initiis tiberii auditis ob iustitium aut gaudium intermiserat solita munia eo principio lasciuire miles discordare pessimi cuiusque sermonibus praebere auris denique luxum et otium cupere disciplinam et laborem aspernari erat in castris percennius quidam dux olim theatralium operarum dein gregarius miles procax lingua et miscere coetus histrionali studio doctus is imperitos animos et quaenam post augustum militiae condicio ambigentis inpellere paulatim nocturnis conloquiis aut flexo in uesperam die et dilapsis melioribus deterrimum quemque congregare postremo promptis iam et aliis seditionis ministris uelut contionabundus interrogabat cur paucis centurionibus paucioribus tribunis in modum seruorum oboedirent quando ausuros exposcere remedia nisi nouum et nutantem adhuc principem precibus uel armis adirent satis per tot annos ignauia peccatum quod tricena aut quadragena stipendia senes et plerique truncato ex uulneribus corpore tolerent ne dimissis quidem finem esse militiae sed apud uexillum tendentis alio uocabulo eosdem labores perferre ac si quis tot casus uita superauerit trahi adhuc diuersas in terras ubi per nomen agrorum uligines paludum uel inculta montium accipiant enimuero militiam ipsam grauem infructuosam denis in diem assibus animam et corpus aestimari hinc uestem arma tentoria hinc saeuitiam centurionum et uacationes munerum redimi at hercule uerbera et uulnera duram hiemem exercitas aestates bellum atrox aut sterilem pacem sempiterna nec aliud leuamentum quam si certis sub legibus militia iniretur ut singulos denarios mererent sextus decumus stipendii annus finem adferret ne ultra sub uexillis tenerentur sed isdem in castris praemium pecunia solueretur an praetorias cohortis quae binos denarios acceperint quae post sedecim annos penatibus suis reddantur plus periculorum suscipere non obtrectari a se urbanas excubias sibi tamen apud horridas gentis e contuberniis hostem aspici adstrepebat uulgus diuersis incitamentis hi uerberum notas illi canitiem plurimi detrita tegmina et nudum corpus exprobrantes postremo eo furoris uenere ut tres legiones miscere in unam agitauerint depulsi aemulatione quia suae quisque legioni eum honorem quaerebant alio uertunt atque una tres aquilas et signa cohortium locant simul congerunt caespites exstruunt tribunal quo magis conspicua sedes foret properantibus blaesus aduenit increpabatque ac retinebat singulos clamitans mea potius caede imbuite manus leuiore flagitio legatum interficietis quam ab imperatore desciscitis aut incolumis fidem legionum retinebo aut iugulatus paenitentiam adcelerabo aggerabatur nihilo minus caespes iamque pectori usque adcreuerat cum tandem peruicacia uicti inceptum omisere blaesus multa dicendi arte non per seditionem et turbas desideria militum ad caesarem ferenda ait neque ueteres ab imperatoribus priscis neque ipsos a diuo augusto tam noua petiuisse et parum in tempore incipientis principis curas onerari si tamen tenderent in pace temptare quae ne ciuilium quidem bellorum uictores expostulauerint cur contra morem obsequii contra fas disciplinae uim meditentur decernerent legatos seque coram mandata darent adclamauere ut filius blaesi tribunus legatione ea fungeretur peteretque militibus missionem ab sedecim annis cetera mandaturos ubi prima prouenissent profecto iuuene modi cum otium sed superbire miles quod filius legati orator publicae causae satis ostenderet necessitate expressa quae per modestiam non obtinuissent interea manipuli ante coeptam seditionem nauportum missi ob itinera et pontes et alios usus postquam turbatum in castris accepere uexilla conuellunt direptisque proximis uicis ipsoque nauporto quod municipii instar erat retinentis centuriones inrisu et contumeliis postremo uerberibus insectantur praecipua in aufidienum rufum praefectum castrorum ira quem dereptum uehiculo sarcinis grauant aguntque primo in agmine per ludibrium rogitantes an tam immensa onera tam longa itinera libenter ferret quippe rufus diu manipularis dein centurio mox castris praefectus antiquam duramque militiam reuocabat uetus operis ac laboris et eo inmitior quia tolerauerat horum aduentu redintegratur seditio et uagi circumiecta populabantur blaesus paucos maxime praeda onustos ad terrorem ceterorum adfici uerberibus claudi carcere iubet nam etiam tum legato a centurionibus et optimo quoque manipularium parebatur illi obniti trahentibus prensare circumstantium genua ciere modo nomina singulorum modo centuriam quisque cuius manipularis erat cohortem legionem eadem omnibus inminere clamitantes simul probra in legatum cumulant caelum ac deos obtestantur nihil reliqui faciunt quo minus inuidiam misericordiam metum et iras permouerent adcurritur ab uniuersis et carcere effracto soluunt uincula desertoresque ac rerum capitalium damnatos sibi iam miscent flagrantior inde uis plures seditioni duces et uibulenus quidam gregarius miles ante tribunal blaesi adleuatus circumstantium umeris apud turbatos et quid pararet intentos uos quidem inquit his innocentibus et miserrimis lucem et spiritum reddidistis sed quis fratri meo uitam quis fratrem mihi reddit quem missum ad uos a germanico exercitu de communibus commodis nocte proxima iugulauit per gladiatores suos quos in exitium militum habet atque armat responde blaese ubi cadauer abieceris ne hostes quidem sepultura inuident cum osculis cum lacrimis dolorem meum impleuero me quoque trucidari iube dum interfectos nullum ob scelus sed quia utilitati legionum consulebamus hi sepeliant incendebat haec fletu et pectus atque os manibus uerberans mox disiectis quorum per umeros sustinebatur praeceps et singulorum pedibus aduolutus tantum consternationis inuidiaeque conciuit ut pars militum gladiatores qui e seruitio blaesi erant pars ceteram eiusdem familiam uincirent alii ad quaerendum corpus effunderentur ac ni propere neque corpus ullum reperiri et seruos adhibitis cruciatibus abnuere caedem neque illi fuisse umquam fratrem pernotuisset haud multum ab exitio legati aberant tribunos tamen ac praefectum castrorum extrusere sarcinae fugientium direptae et centurio lucilius interficitur cui militaribus facetiis uocabulum cedo alteram indiderant quia fracta uite in tergo militis alteram clara uoce ac rursus aliam poscebat ceteros latebrae texere uno retento clemente iulio qui perferendis militum mandatis habebatur idoneus ob promptum ingenium quin ipsae inter se legiones octaua et quinta decuma ferrum parabant dum centurionem cognomento sirpicum illa morti deposcit quintadecumani tuentur ni miles nonanus preces et aduersum aspernantis minas interiecisset haec audita quamquam abstrusum et tristissima quaeque maxime occultantem tiberium perpulere ut drusum filium cum primoribus ciuitatis duabusque praetoriis cohortibus mitteret nullis satis certis mandatis ex re consulturum et cohortes delecto milite supra solitum firmatae additur magna pars praetoriani equitis et robora germanorum qui tum custodes imperatori aderant simul praetorii praefectus aelius seianus collega straboni patri suo datus magna apud tiberium auctoritate rector iuueni et ceteris periculorum praemiorumque ostentator druso propinquanti quasi per officium obuiae fuere legiones non laetae ut adsolet neque insignibus fulgentes sed inluuie deformi et uultu quamquam maestitiam imitarentur contumaciae propiores postquam uallum introiit portas stationibus firmant globos armatorum certis castrorum locis opperiri iubent ceteri tribunal ingenti agmine circumueniunt stabat drusus silentium manu poscens illi quoties oculos ad multitudinem rettulerant uocibus truculentis strepere rursum uiso caesare trepidare murmur incertum atrox clamor et repente quies diuersis animorum motibus pauebant terrebantque tandem interrupto tumultu litteras patris recitat in quis perscriptum erat praecipuam ipsi fortissimarum legionum curam quibuscum plurima bella tolerauisset ubi primum a luctu requiesset animus acturum apud patres de postulatis eorum misisse interim filium ut sine cunctatione concederet quae statim tribui possent cetera senatui seruanda quem neque gratiae neque seueritatis expertem haberi par esset responsum est a contione mandata clementi centurioni quae perferret is orditur de missione a sedecim annis de praemiis finitae militiae ut denarius diurnum stipendium foret ne ueterani sub uexillo haberentur ad ea drusus cum arbitrium senatus et patris obtenderet clamore turbatur cur uenisset neque augendis militum stipendiis neque adleuandis laboribus denique nulla bene faciendi licentia at hercule uerbera et necem cunctis permitti tiberium olim nomine augusti desideria legionum frustrari solitum easdem artis drusum rettulisse numquamne ad se nisi filios familiarum uenturos nouum id plane quod imperator sola militis commoda ad senatum reiciat eundem ergo senatum consulendum quotiens supplicia aut proelia indicantur an praemia sub dominis poenas sine arbitro esse postremo deserunt tribunal ut quis praetorianorum militum amicorumue caesaris occurreret manus intentantes causam discordiae et initium armorum maxime infensi cn lentulo quod is ante alios aetate et gloria belli firmare drusum credebatur et illa militiae flagitia primus aspernari nec multo post digredientem cum caesare ac prouisu periculi hiberna castra repetentem circumsistunt rogitantes quo pergeret ad imperatorem an ad patres ut illic quoque commodis legionum aduersaretur simul ingruunt saxa iaciunt iamque lapidis ictu cruentus et exitii certus adcursu multitudinis quae cum druso aduenerat protectus est noctem minacem et in scelus erupturam fors leniuit nam luna claro repente caelo uisa languescere id miles rationis ignarus omen praesentium accepit suis laboribus defectionem sideris adsimulans prospereque cessura qua pergerent si fulgor et claritudo deae redderetur igitur aeris sono tubarum cornuumque concentu strepere prout splendidior obscuriorue laetari aut maerere et postquam ortae nubes offecere uisui creditumque conditam tenebris ut sunt mobiles ad superstitionem perculsae semel mentes sibi aeternum laborem portendi sua facinora auersari deos lamentantur utendum inclinatione ea caesar et quae casus obtulerat in sapientiam uertenda ratus circumiri tentoria iubet accitur centurio clemens et si alii bonis artibus grati in uulgus hi uigiliis stationibus custodiis portarum se inserunt spem offerunt metum intendunt quo usque filium imperatoris obsidebimus quis certaminum finis percennione et uibuleno sacramentum dicturi sumus percennius et uibulenus stipendia militibus agros emeritis largientur denique pro neronibus et drusis imperium populi romani capessent quin potius ut nouissimi in culpam ita primi ad paenitentiam sumus tarda sunt quae in commune expostulantur priuatam gratiam statim mereare statim recipias commotis per haec mentibus et inter se suspectis tironem a ueterano legionem a legione dissociant tum redire paulatim amor obsequii omittunt portas signa unum in locum principio seditionis congregata suas in sedes referunt drusus orto die et uocata contione quamquam rudis dicendi nobilitate ingenita incusat priora probat praesentia negat se terrore et minis uinci flexos ad modestiam si uideat si supplices audiat scripturum patri ut placatus legionum preces exciperet orantibus rursum idem blaesus et l aponius eques romanus e cohorte drusi iustusque catonius primi ordinis centurio ad tiberium mittuntur certatum inde sententiis cum alii opperiendos legatos atque interim comitate permulcendum militem censerent alii fortioribus remediis agendum nihil in uulgo modicum terrere ni paueant ubi pertimuerint inpune contemni dum superstitio urgeat adiciendos ex duce metus sublatis seditionis auctoribus promptum ad asperiora ingenium druso erat uocatos uibulenum et percennium interfici iubet tradunt plerique intra tabernaculum ducis obrutos alii corpora extra uallum abiecta ostentui tum ut quisque praecipuus turbator conquisiti et pars extra castra palantes a centurionibus aut praetoriarum cohortium militibus caesi quosdam ipsi manipuli documentum fidei tradidere auxerat militum curas praematura hiems imbribus continuis adeoque saeuis ut non egredi tentoria congregari inter se uix tutari signa possent quae turbine atque unda raptabantur durabat et formido caelestis irae nec frustra aduersus impios hebescere sidera ruere tempestates non aliud malorum leuamentum quam si linquerent castra infausta temerataque et soluti piaculo suis quisque hibernis redderentur primum octaua dein quinta decuma legio rediere nonanus opperiendas tiberii epistulas clamitauerat mox desolatus aliorum discessione imminentem necessitatem sponte praeuenit et drusus non exspectato legatorum regressu quia praesentia satis consederant in urbem rediit isdem ferme diebus isdem causis germanicae legiones turbatae quanto plures tanto uiolentius et magna spe fore ut germanicus caesar imperium alterius pati nequiret daretque se legionibus ui sua cuncta tracturis duo apud ripam rheni exercitus erant cui nomen superiori sub c silio legato inferiorem a caecina curabat regimen summae rei penes germanicum agendo galliarum censui tum intentum sed quibus silius moderabatur mente ambigua fortunam seditionis alienae speculabantur inferioris exercitus miles in rabiem prolapsus est orto ab unetuicesimanis quintanisque initio et tractis prima quoque ac uicesima legionibus nam isdem aestiuis in finibus ubiorum habebantur per otium aut leuia munia igitur audito fine augusti uernacula multitudo nuper acto in urbe dilectu lasciuiae sueta laborum intolerans implere ceterorum rudes animos uenisse tempus quo ueterani maturam missionem iuuenes largiora stipendia cuncti modum miseriarum exposcerent saeuitiamque centurionum ulciscerentur non unus haec ut pannonicas inter legiones percennius nec apud trepidas militum auris alios ualidiores exercitus respicientium sed multa seditionis ora uocesque sua in manu sitam rem romanam suis uictoriis augeri rem publicam in suum cognomentum adscisci imperatores nec legatus obuiam ibat quippe plurium uaecordia constantiam exemerat repente limphati destrictis gladiis in centuriones inuadunt ea uetustissima militaribus odiis materies et saeuiendi principium prostratos uerberibus mulcant sexageni singulos ut numerum centurionum adaequarent tum conuulsos laniatosque et partim exanimos ante uallum aut in amnem rhenum proiciunt septimius cum perfugisset ad tribunal pedibusque caecinae aduolueretur eo usque flagitatus est donec ad exitium dederetur cassius chaerea mox caede gai caesaris memoriam apud posteros adeptus tum adulescens et animi ferox inter obstantis et armatos ferro uiam patefecit non tribunus ultra non castrorum praefectus ius obtinuit uigilias stationes et si qua alia praesens usus indixerat ipsi partiebantur id militaris animos altius coniectantibus praecipuum indicium magni 