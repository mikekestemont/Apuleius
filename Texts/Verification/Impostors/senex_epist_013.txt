tormenta et quae casu ueniunt et quae potentioris iniuria si uincula et exilia et uanas humanarum formidines mentium securus audit et dicit non ulla laborum o uirgo noua mi facies inopinaue surgit omnia praecepi atque animo mecum ipse peregi tu hodie ista denuntias ego semper denuntiaui mihi et hominem paraui ad humana praecogitati mali mollis ictus uenit at stultis et fortunae credentibus omnis uidetur noua rerum et inopinata facies magna autem pars est apud inperitos mali nouitas hoc ut scias ea quae putauerant aspera fortius cum adsueuere patiuntur ideo sapiens adsuescit futuris malis et quae alii diu patiendo leuia faciunt hic leuia facit diu cogitando audimus aliquando uoces inperitorum dicentium sciebam hoc mihi restare sapiens scit sibi omnia restare quidquid factum est dicit sciebam uale lxxuii subito nobis hodie alexandrinae naues apparuerunt quae praemitti solent et nuntiare secuturae classis aduentum tabellarias uocant gratus illarum campaniae aspectus est omnis in pilis puteolorum turba consistit et ex ipso genere uelorum alexandrinas quamuis in magna turba nauium intellegit solis enim licet siparum intendere quod in alto omnes habent naues nulla enim res aeque adiuuat cursum quam summa pars ueli illinc maxime nauis urgetur itaque quotiens uentus increbruit maiorque est quam expedit antemna summittitur minus habet uirium flatus ex humili cum intrauere capreas et promunturium ex quo alta procelloso speculatur uertice pallas ceterae uelo iubentur esse contentae siparum alexandrinarum insigne indicium est in hoc omnium discursu properantium ad litus magnam ex pigritia mea sensi uoluptatem quod epistulas meorum accepturus non properaui scire quis illic esset rerum mearum status quid adferrent olim iam nec perit quicquam mihi nec adquiritur hoc etiam si senex non essem fuerat sentiendum nunc uero multo magis quantulumcumque haberem tamen plus iam mihi superesset uiatici quam uiae praesertim cum eam uiam simus ingressi quam peragere non est necesse iter inperfectum erit si in media parte aut citra petitum locum steteris uita non est inperfecta si honesta est ubicumque desines si bene desines tota est saepe autem et fortiter desinendum est et non ex maximis causis nam nec eae maximae sunt quae nos tenent tullius marcellinus quem optime noueras adulescens quietus et cito senex morbo et non insanabili correptus sed longo et molesto et multa imperante coepit deliberare de morte conuocauit complures amicos unusquisque aut quia timidus erat id illi suadebat quod sibi suasisset aut quia adulator et blandus id consilium dabat quod deliberanti gratius fore suspicabatur amicus noster stoicus homo egregius et ut uerbis illum quibus laudari dignus est laudem uir fortis ac strenuus uidetur mihi optime illum cohortatus sic enim coepit noli mi marcelline torqueri tamquam de re magna deliberes non est res magna uiuere omnes serui tui uiuunt omnia animalia magnum est honeste mori prudenter fortiter cogita quamdiu iam idem facias cibus somnus libido per hunc circulum curritur mori uelle non tantum prudens aut fortis aut miser etiam fastidiosus potest non opus erat suasore illi sed adiutore serui parere nolebant primum detraxit illis metum et indicauit tunc familiam periculum adire cum incertum esset an mors domini uoluntaria fuisset alioqui tam mali exempli esse occidere dominum quam prohibere deinde ipsum marcellinum admonuit non esse inhumanum quemadmodum cena peracta reliquiae circumstantibus diuidantur sic peracta uita aliquid porrigi iis qui totius uitae ministri fuissent erat marcellinus facilis animi et liberalis etiam cum de suo fieret minutas itaque summulas distribuit flentibus seruis et illos ultro consolatus est non fuit illi opus ferro non sanguine triduo abstinuit et in ipso cubiculo poni tabernaculum iussit solium deinde inlatum est in quo diu iacuit et calda subinde suffusa paulatim defecit ut aiebat non sine quadam uoluptate quam adferre solet lenis dissolutio non inexperta nobis quos aliquando liquit animus in fabellam excessi non ingratam tibi exitum enim amici tui cognosces non difficilem nec miserum quamuis enim mortem sibi consciuerit tamen mollissime excessit et uita elapsus est sed ne inutilis quidem haec fabella fuerit saepe enim talia exempla necessitas exigit saepe debemus mori nec uolumus morimur nec uolumus nemo tam inperitus est ut nesciat quandoque moriendum tamen cum prope accessit tergiuersatur tremit plorat nonne tibi uidetur stultissimus omnium qui fleuit quod ante annos mille non uixerat aeque stultus est qui flet quod post annos mille non uiuet haec paria sunt non eris nec fuisti utrumque tempus alienum est in hoc punctum coniectus es quod ut extendas quousque extendes quid fles quid optas perdis operam desine fata deum flecti sperare precando rata et fixa sunt et magna atque aeterna necessitate ducuntur eo ibis quo omnia eunt quid tibi noui est ad hanc legem natus es hoc patri tuo accidit hoc matri hoc maioribus hoc omnibus ante te hoc omnibus post te series inuicta et nulla mutabilis ope inligauit ac trahit cuncta quantus te populus moriturorum sequetur quantus comitabitur fortior ut opinor esses si multa milia tibi commorerentur atqui multa milia et hominum et animalium hoc ipso momento quo tu mori dubitas animam uariis generibus emittunt tu autem non putabas te aliquando ad id peruenturum ad quod semper ibas nullum sine exitu iter est exempla nunc magnorum uirorum me tibi iudicas relaturum puerorum referam lacon ille memoriae traditur inpubis adhuc qui captus clamabat non seruiam sua illa dorica lingua et uerbis fidem inposuit ut primum iussus est fungi seruili et contumelioso ministerio adferre enim uas obscenum iubebatur inlisum parieti caput rupit tam prope libertas est et seruit aliquis ita non sic perire filium tuum malles quam per inertiam senem fieri quid ergo est cur perturberis si mori fortiter etiam puerile est puta nolle te sequi duceris fac tui iuris quod alieni est non sumes pueri spiritum ut dicas non seruio infelix seruis hominibus seruis rebus seruis uitae nam uita si moriendi uirtus abest seruitus est ecquid habes propter quod expectes uoluptates ipsas quae te morantur ac retinent consumpsisti nulla tibi noua est nulla non iam odiosa ipsa satietate quis sit uini quis mulsi sapor scis nihil interest centum per uesicam tuam an mille amphorae transeant saccus es quid sapiat ostreum quid mullus optime nosti nihil tibi luxuria tua in futuros annos intactum reseruauit atqui haec sunt a quibus inuitus diuelleris quid est aliud quod tibi eripi doleas amicos scis enim amicus esse patriam tanti enim illam putas ut tardius cenes solem quem si posses extingueres quid enim umquam fecisti luce dignum confitere non curiae te non fori non ipsius rerum naturae desiderio tardiorem ad moriendum fieri inuitus relinquis macellum in quo nihil reliquisti mortem times at quomodo illam media boletatione contemnis uiuere uis scis enim mori times quid porro ista uita non mors est c caesar cum illum transeuntem per latinam uiam unus ex custodiarum agmine demissa usque in pectus uetere barba rogaret mortem nunc enim inquit uiuis hoc istis respondendum est quibus succursura mors est mori times nunc enim uiuis sed ego inquit uiuere uolo qui multa honeste facio inuitus relinquo officia uitae quibus fideliter et industrie fungor quid tu nescis unum esse ex uitae officiis et mori nullum officium relinquis non enim certus numerus quem debeas explere finitur nulla uita est non breuis nam si ad naturam rerum respexeris etiam nestoris et sattiae breuis est quae inscribi monumento suo iussit annis se nonaginta nouem uixisse uides aliquem gloriari senectute longa quis illam ferre potuisset si contigisset centesimum implere quomodo fabula sic uita non quam diu sed quam bene acta sit refert nihil ad rem pertinet quo loco desinas quocumque uoles desine tantum bonam clausulam inpone uale lxxuiii uexari te destillationibus crebris ac febriculis quae longas destillationes et in consuetudinem adductas sequuntur eo molestius mihi est quia expertus sum hoc genus ualetudinis quod inter initia contempsi poterat adhuc adulescentia iniurias ferre et se aduersus morbos contumaciter gerere deinde succubui et eo perductus sum ut ipse destillarem ad summam maciem deductus saepe impetum cepi abrumpendae uitae patris me indulgentissimi senectus retinuit cogitaui enim non quam fortiter ego mori possem sed quam ille fortiter desiderare non posset itaque imperaui mihi ut uiuerem aliquando enim et uiuere fortiter facere est quae mihi tunc fuerint solacio dicam si prius hoc dixero haec ipsa quibus adquiescebam medicinae uim habuisse in remedium cedunt honesta solacia et quidquid animum erexit etiam corpori prodest studia mihi nostra saluti fuerunt philosophiae acceptum fero quod surrexi quod conualui illi uitam debeo et nihil illi minus debeo multum autem mihi contulerunt ad bonam ualetudinem et amici quorum adhortationibus uigiliis sermonibus adleuabar nihil aeque lucili uirorum optime aegrum reficit atque adiuuat quam amicorum adfectus nihil aeque expectationem mortis ac metum subripit non iudicabam me cum illos superstites relinquerem mori putabam inquam me uicturum non cum illis sed per illos non effundere mihi spiritum uidebar sed tradere haec mihi dederunt uoluntatem adiuuandi me et patiendi omne tormentum alioqui miserrimum est cum animum moriendi proieceris non habere uiuendi ad haec ergo remedia te confer medicus tibi quantum ambules quantum exercearis monstrabit ne indulgeas otio ad quod uergit iners ualetudo ut legas clarius et spiritum cuius iter ac receptaculum laborat exerceas ut nauiges et uiscera molli iactatione concutias quibus cibis utaris uinum quando uirium causa aduoces quando intermittas ne inritet et exasperet tussim ego tibi illud praecipio quod non tantum huius morbi sed totius uitae remedium est contemne mortem nihil triste est cum huius metum effugimus tria haec in omni morbo grauia sunt metus mortis dolor corporis intermissio uoluptatum de morte satis dictum est hoc unum dicam non morbi hunc esse sed naturae metum multorum mortem distulit morbus et saluti illis fuit uideri perire morieris non quia aegrotas sed quia uiuis ista te res et sanatum manet cum conualueris non mortem sed ualetudinem effugeris ad illud nunc proprium incommodum reuertamur magnos cruciatus habet morbus sed hos tolerabiles interualla faciunt nam summi doloris intentio inuenit finem nemo potest ualde dolere et diu sic nos amantissima nostri natura disposuit ut dolorem aut tolerabilem aut breuem faceret maximi dolores consistunt in macerrimis corporis partibus nerui articulique et quidquid aliud exile est acerrime saeuit cum in arto uitia concepit sed cito hae partes obstupescunt et ipso dolore sensum doloris amittunt siue quia spiritus naturali prohibitus cursu et mutatus in peius uim suam qua uiget admonetque nos perdit siue quia corruptus umor cum desiit habere quo confluat ipse se elidit et iis quae nimis impleuit excutit sensum sic podagra et cheragra et omnis uertebrarum dolor neruorumque interquiescit cum illa quae torquebat hebetauit omnium istorum prima uerminatio uexat impetus mora extinguitur et finis dolendi est optorpuisse dentium oculorum aurium dolor ob hoc ipsum acutissimus est quod inter angusta corporis nascitur non minus mehercule quam capitis ipsius sed si incitatior est in alienationem soporemque conuertitur hoc itaque solacium uasti doloris est quod necesse est desinas illum sentire si nimis senseris illud autem est quod inperitos in uexatione corporis male habet non adsueuerunt animo esse contenti multum illis cum corpore fuit ideo uir magnus ac prudens animum diducit a corpore et multum cum meliore ac diuina parte uersatur cum hac querula et fragili quantum necesse est sed molestum est inquit carere adsuetis uoluptatibus abstinere cibo sitire esurire haec prima abstinentia grauia sunt deinde cupiditas relanguescit ipsis per se quae cupimus fatigatis ac deficientibus inde morosus est stomachus inde quibus fuit auiditas cibi odium est desideria ipsa moriuntur non est autem acerbum carere eo quod cupere desieris adice quod nullus non intermittitur dolor aut certe remittitur adice quod licet cauere uenturum et obsistere inminenti remediis nullus enim non signa praemittit utique qui ex solito reuertitur tolerabilis est morbi patientia si contempseris id quod extremum minatur noli mala tua facere tibi ipse grauiora et te querelis onerare leuis est dolor si nihil illi opinio adiecerit contra si exhortari te coeperis ac dicere nihil est aut certe exiguum est duremus iam desinet leuem illum dum putas facies omnia ex opinione suspensa sunt non ambitio tantum ad illam respicit et luxuria et auaritia ad opinionem dolemus tam miser est quisque quam credidit detrahendas praeteritorum dolorum conquestiones puto et illa uerba nulli umquam fuit peius quos cruciatus quanta mala pertuli nemo me surrecturum putauit quotiens deploratus sum a meis quotiens a medicis relictus in eculeum inpositi non sic distrahuntur etiam si sunt uera ista transierunt quid iuuat praeteritos dolores retractare et miserum esse quia fueris quid quod nemo non multum malis suis adicit et sibi ipse mentitur deinde quod acerbum fuit ferre tulisse iucundum est naturale est mali sui fine gaudere circumcidenda ergo duo sunt et futuri timor et ueteris incommodi memoria hoc ad me iam non pertinet illud nondum in ipsis positus difficultatibus dicat forsan et haec olim meminisse iuuabit toto contra ille pugnet animo uincetur si cesserit uincet si se contra dolorem suum intenderit nunc hoc plerique faciunt adtrahunt in se ruinam cui obstandum est istud quod premit quod inpendet quod urguet si subducere te coeperis sequetur et grauius incumbet si contra steteris et obniti uolueris repelletur athletae quantum plagarum ore quantum toto corpore excipiunt ferunt tamen omne tormentum gloriae cupiditate nec tantum quia pugnant ista patiuntur sed ut pugnent exercitatio ipsa tormentum est nos quoque euincamus omnia quorum praemium non corona nec palma est nec tubicen praedicationi nominis nostri silentium faciens sed uirtus et firmitas animi et pax in ceterum parta si semel in aliquo certamine debellata fortuna est dolorem grauem sentio quid ergo non sentis si illum muliebriter tuleris quemadmodum perniciosior est hostis fugientibus sic omne fortuitum incommodum magis instat cedenti et auerso sed graue est quid nos ad hoc fortes sumus ut leuia portemus utrum uis longum esse morbum an concitatum et breuem si longus est habet intercapedinem dat refectioni locum multum temporis donat necesse est ut exsurgat et desinat breuis morbus ac praeceps alterutrum faciet aut extinguetur aut extinguet quid autem interest non sit an non sim in utroque finis dolendi est illud quoque proderit ad alias cogitationes auertere animum et a dolore discedere cogita quid honeste quid fortiter feceris bonas partes tecum ipse tracta memoriam in ea quae maxime miratus es sparge tunc tibi fortissimus quisque et uictor doloris occurrat ille qui dum uarices exsecandas praeberet legere librum perseuerauit ille qui non desiit ridere cum hoc ipsum irati tortores omnia instrumenta crudelitatis suae experirentur non uincetur dolor ratione qui uictus est risu quidquid uis nunc licet dicas destillationes et uim continuae tussis egerentem uiscerum partes et febrem praecordia ipsa torrentem et sitim et artus in diuersum articulis exeuntibus tortos plus est flamma et eculeus et lamina et uulneribus ipsis intumescentibus quod illa renouaret et altius urgueret inpressum inter haec tamen aliquis non gemuit parum est non rogauit parum est non respondit parum est risit et quidem ex animo uis tu post hoc dolorem deridere sed nihil inquit agere sinit morbus qui me omnibus abduxit officiis corpus tuum ualetudo tenet non et animum itaque cursoris moratur pedes sutoris aut fabri manus inpedit si animus tibi esse in usu solet suadebis docebis audies disces quaeres recordaberis quid porro nihil agere te credis si temperans aeger sis ostendes morbum posse superari uel certe sustineri est mihi crede uirtuti etiam in lectulo locus non tantum arma et acies dant argumenta alacris animi indomitique terroribus et in uestimentis uir fortis apparet habes quod agas bene luctare cum morbo si nihil te coegerit si nihil exorauerit insigne prodis exemplum o quam magna erat gloriae materia si spectaremur aegri ipse te specta ipse te lauda praeterea duo genera sunt uoluptatum corporales morbus inhibet non tamen tollit immo si uerum aestimes incitat magis iuuat bibere sitientem gratior est esurienti cibus quidquid ex abstinentia contingit auidius excipitur illas uero animi uoluptates quae maiores certioresque sunt nemo medicus aegro negat has quisquis sequitur et bene intellegit omnia sensuum blandimenta contemnit o infelicem aegrum quare quia non uino niuem diluit quia non rigorem potionis suae quam capaci scipho miscuit renouat fracta insuper glacie quia non ostrea illi lucrina in ipsa mensa aperiuntur quia non circa cenationem eius tumultus cocorum est ipsos cum opsoniis focos transferentium hoc enim iam luxuria commenta est ne quis intepescat cibus ne quid palato iam calloso parum ferueat cenam culina prosequitur o infelicem aegrum edet quantum concoquat non iacebit in conspectu aper ut uilis caro a mensa relegatus nec in repositorio eius pectora auium totas enim uidere fastidium est congesta ponentur quid tibi mali factum est cenabis tamquam aeger immo aliquando tamquam sanus sed omnia ista facile perferemus sorbitionem aquam calidam et quidquid aliud intolerabile uidetur delicatis et luxu fluentibus magisque animo quam corpore morbidis tantum mortem desinamus horrere desinemus autem si fines bonorum ac malorum cognouerimus ita demum nec uita taedio erit nec mors timori uitam enim occupare satietas sui non potest tot res uarias magnas diuinas percensentem in odium illam sui adducere solet iners otium rerum naturam peragranti numquam in fastidium ueritas ueniet falsa satiabunt rursus si mors accedit et uocat licet inmatura sit licet mediam praecidat aetatem perceptus longissimae fructus est cognita est illi ex magna parte natura scit tempore honesta non crescere iis necesse est uideri omnem uitam breuem qui illam uoluptatibus uanis et ideo infinitis metiuntur his te cogitationibus recrea et interim epistulis nostris uaca ueniet aliquando tempus quod nos iterum iungat ac misceat quantulumlibet sit illud longum faciet scientia utendi nam ut posidonius ait unus dies hominum eruditorum plus patet quam inperitis longissima aetas interim hoc tene hoc morde aduersis non succumbere laetis non credere omnem fortunae licentiam in oculis habere tamquam quidquid potest facere factura sit quidquid expectatum est diu leuius accedit uale lxxix expecto epistulas tuas quibus mihi indices circuitus siciliae totius quid tibi noui ostenderit et omnia de ipsa charibdi certiora nam scillam saxum esse et quidem non terribile nauigantibus optime scio charibdis an respondeat fabulis perscribi mihi desidero et si forte obseruaueris dignum est autem quod obserues fac nos certiores utrum uno tantum uento agatur in uertices an omnis tempestas aeque mare illud contorqueat et an uerum sit quidquid illo freti turbine abreptum est per multa milia trahi conditum et circa tauromenitanum litus emergere si haec mihi perscripseris tunc tibi audebo mandare ut in honorem meum aetnam quoque ascendas quam consumi et sensim subsidere ex hoc colligunt quidam quod aliquanto longius nauigantibus solebat ostendi potest hoc accidere non quia montis altitudo descendit sed quia ignis euanuit et minus uehemens ac largus effertur ob eandem causam fumo quoque per diem segniore neutrum autem incredibile est nec montem qui deuoretur cotidie minui nec manere eundem quia non ipsum ignis exest sed in aliqua inferna ualle conceptus exaestuat et aliis pascitur in ipso monte non alimentum habet sed uiam in licia regio notissima est hephaestion incolae uocant foratum pluribus locis solum quod sine ullo nascentium damno ignis innoxius circumit laeta itaque regio est et herbida nihil flammis adurentibus sed tantum ui remissa ac languida refulgentibus sed reseruemus ista tunc quaesituri cum tu mihi scripseris quantum ab ipso ore montis niues absint quas ne aestas quidem soluit adeo tutae sunt ab igne uicino non est autem quod istam curam inputes mihi morbo enim tuo daturus eras etiam si nemo mandaret quid tibi do ne aetnam describas in tuo carmine ne hunc sollemnem omnibus poetis locum adtingas quem quominus ouidius tractaret nihil obstitit quod iam uergilius impleuerat ne seuerum quidem cornelium uterque deterruit omnibus praeterea feliciter hic locus se dedit et qui praecesserant non praeripuisse mihi uidentur quae dici poterant sed aperuisse sed multum interest utrum ad consumptam materiam an ad subactam accedas crescit in dies et inuenturis inuenta non obstant praeterea condicio optima est ultimi parata uerba inuenit quae aliter instructa nouam faciem habent nec illis manus inicit tamquam alienis sunt enim publica iurisconsulti negant quicquam publicum usu capi aut ego te non noui aut aetna tibi saliuam mouet iam cupis grande aliquid et par prioribus scribere plus enim sperare modestia tibi tua non permittit quae tanta in te est ut uidearis mihi retracturus ingenii tui uires si uincendi periculum sit tanta tibi priorum reuerentia est inter cetera hoc habet boni sapientia nemo ab altero potest uinci nisi dum ascenditur cum ad summum perueneris paria sunt non est incremento locus statur numquid sol magnitudini suae adicit numquid ultra quam solet luna procedit maria non crescunt mundus eundem habitum ac modum seruat extollere se quae iustam magnitudinem impleuere non possunt quicumque fuerint sapientes pares erunt et aequales habebit unusquisque ex iis proprias dotes alius erit affabilior alius expeditior alius promptior in eloquendo alius facundior illud de quo agitur quod beatum facit aequalest in omnibus an aetna tua possit sublabi et in se ruere an hoc excelsum cacumen et conspicuum per uasti maris spatia detrahat adsidua uis ignium nescio uirtutem non flamma non ruina inferius adducet haec una maiestas deprimi nescit nec proferri ultra nec referri potest sic huius ut caelestium stata magnitudo est ad hanc nos conemur educere iam multum operis effecti est immo si uerum fateri uolo non multum nec enim bonitas est pessimis esse meliorem quis oculis glorietur qui suspicetur diem cui sol per caliginem splendet licet contentus interim sit effugisse tenebras adhuc non fruitur bono lucis tunc animus noster habebit quod gratuletur sibi cum emissus his tenebris in quibus uolutatur non tenui uisu clara prospexerit sed totum diem admiserit et redditus caelo suo fuerit cum receperit locum quem occupauit sorte nascendi sursum illum uocant initia sua erit autem illic etiam antequam hac custodia exsoluatur cum uitia disiecerit purusque ac leuis in cogitationes diuinas emicuerit hoc nos agere lucili carissime in hoc ire impetu toto licet pauci sciant licet nemo iuuat gloria umbra uirtutis est etiam inuitam comitabitur sed quemadmodum aliquando umbra antecedit aliquando sequitur uel a tergo est ita gloria aliquando ante nos est uisendamque se praebet aliquando in auerso est maiorque quo serior ubi inuidia secessit quamdiu uidebatur furere democritus uix recepit socraten fama quamdiu catonem ciuitas ignorauit respuit nec intellexit nisi cum perdidit rutili innocentia ac uirtus lateret nisi accepisset iniuriam dum uiolatur effulsit numquid non sorti suae gratias egit et exilium suum complexus est de his loquor quos inlustrauit fortuna dum uexat quam multorum profectus in notitiam euasere post ipsos quam multos fama non excepit sed eruit uides epicurum quantopere non tantum eruditiores sed haec quoque inperitorum turba miretur hic ignotus ipsis athenis fuit circa quas delituerat multis itaque iam annis metrodoro suo superstes in quadam epistula cum amicitiam suam et metrodori grata commemoratione cecinisset hoc nouissime adiecit nihil sibi et metrodoro inter bona tanta nocuisse quod ipsos illa nobilis graecia non ignotos solum habuisset sed paene inauditos numquid ergo non postea quam esse desierat inuentus est numquid non opinio eius enituit hoc metrodorus quoque in quadam epistula confitetur se et epicurum non satis enotuisse sed post se et epicurum magnum paratumque nomen habituros qui uoluissent per eadem ire uestigia nulla uirtus latet et latuisse non ipsius est damnum ueniet qui conditam et saeculi sui malignitate conpressam dies publicet paucis natus est qui populum aetatis suae cogitat multa annorum milia multa populorum superuenient ad illa respice etiam si omnibus tecum uiuentibus silentium liuor indixerit uenient qui sine offensa sine gratia iudicent si quod est pretium uirtutis ex fama nec hoc interit ad nos quidem nihil pertinebit posterorum sermo tamen etiam non sentientes colet ac frequentabit nulli non uirtus et uiuo et mortuo rettulit gratiam si modo illam bona secutus est fide si se non exornauit et pinxit sed idem fuit siue ex denuntiato uidebatur siue inparatus ac subito nihil simulatio proficit paucis inponit leuiter extrinsecus inducta facies ueritas in omnem partem sui eadem est quae decipiunt nihil habent solidi tenue est mendacium perlucet si diligenter inspexeris uale lxxx hodierno die non tantum meo beneficio mihi uaco sed spectaculi quod omnes molestos ad sphaeromachian auocauit nemo inrumpet nemo cogitationem meam inpediet quae hac ipsa fiducia procedit audacius non crepabit subinde ostium non adleuabitur uelum licebit tuto uadere quod magis necessarium est per se eunti et suam sequenti uiam non ergo sequor priores facio sed permitto mihi et inuenire aliquid et mutare et relinquere non seruio illis sed assentior magnum tamen uerbum dixi qui mihi silentium promittebam et sine interpellatore secretum ecce ingens clamor ex stadio perfertur et me non excutit mihi sed in huius ipsius rei contemplationem transfert cogito mecum quam multi corpora exerceant ingenia quam pauci quantus ad spectaculum non fidele et lusorium fiat concursus quanta sit circa artes bonas solitudo quam inbecilli animo sint quorum lacertos umerosque miramur illud maxime reuoluo mecum si corpus perduci exercitatione ad hanc patientiam potest qua et pugnos pariter et calces non unius hominis ferat qua solem ardentissimum in feruentissimo puluere sustinens aliquis et sanguine suo madens diem ducat quanto facilius animus conroborari possit ut fortunae ictus inuictus excipiat ut proiectus ut conculcatus exsurgat corpus enim multis eget rebus ut ualeat animus ex se crescit se ipse alit se exercet illis multo cibo multa potione opus est multo oleo longa denique opera tibi continget uirtus sine apparatu sine inpensa quidquid facere te potest bonum tecum est quid tibi opus est ut sis bonus uelle quid autem melius potes uelle quam eripere te huic seruituti quae omnes premit quam mancipia quoque condicionis extremae et in his sordibus nata omni modo exuere conantur peculium suum quod comparauerunt uentre fraudato pro capite numerant tu non concupisces quanticumque ad libertatem peruenire qui te in illa putas natum quid ad arcam tuam respicis emi non potest itaque in tabellas uanum coicitur nomen libertatis quam nec qui emerunt habent nec qui uendiderunt tibi des oportet istud bonum a te petas libera te primum metu mortis illa nobis iugum inponit deinde metu paupertatis si uis scire quam nihil in illa mali sit compara inter se pauperum et diuitum uultus saepius pauper et fidelius ridet nulla sollicitudo in alto est etiam si qua incidit cura uelut nubes leuis transit horum qui felices uocantur hilaritas ficta est aut grauis et suppurata tristitia eo quidem grauior quia interdum non licet palam esse miseros sed inter aerumnas cor ipsum exedentes necesse est agere felicem saepius hoc exemplo mihi utendum est nec enim ullo efficacius exprimitur hic humanae uitae mimus qui nobis partes quas male agamus adsignat ille qui in scaena latus incedit et haec resupinus dicit en impero argis regna mihi liquit pelops qua ponto ab helles atque ab ionio mari urguetur isthmos seruus est quinque modios accipit et quinque denarios ille qui superbus atque inpotens et fiducia uirium tumidus ait quod nisi quieris menelae hac dextra occides diurnum accipit in centunculo dormit idem de istis licet omnibus dicas quos supra capita hominum supraque turbam delicatos lectica suspendit omnium istorum personata felicitas est contemnes illos si despoliaueris equum empturus solui iubes stratum detrahis uestimenta uenalibus ne qua uitia corporis lateant hominem inuolutum aestimas mangones quidquid est quod displiceat id aliquo lenocinio abscondunt itaque ementibus ornamenta ipsa suspecta sunt siue crus alligatum siue brachium aspiceres nudari iuberes et ipsum tibi corpus ostendi uides illum scithiae sarmatiaeue regem insigni capitis decorum si uis illum aestimare totumque scire qualis sit fasciam solue multum mali sub illa latet quid de aliis loquor si perpendere te uoles sepone pecuniam domum dignitatem intus te ipse considera nunc qualis sis aliis credis uale l annaei epistularum moralium ad lucilium liber decimus lxxxi quereris incidisse te in hominem ingratum si hoc nunc primum age aut fortunae aut diligentiae tuae gratias sed nihil facere hoc loco diligentia potest nisi te malignum nam si hoc periculum uitare uolueris non dabis beneficia ita ne apud alium pereant apud te peribunt non respondeant potius quam non dentur et post malam segetem serendum est saepe 