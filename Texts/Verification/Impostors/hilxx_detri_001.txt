circiter an inchoati sancti hilarii pictauensis episcopi de trinitate libri duodecim c in quo hilarius positis philosophorum de beatitudine ac de deo sententiis e scripturis tum ueteribus tum maxime ex ioannis euangelio ueriorem ac sublimiorem dei notitiam certioremque immortalitatis spem nobis praeberi declarat deinde ex parta scripturis dei cognitione obseruat summam illius maiestatem humani ingenii uires superare nec attingi posse nisi fide hincque natas haereses quod infinitatem illius intra sensus sui finem concludere uoluerint duas praesertim arianam uidelicet et sabellianam impugnandas proponit denique quo animo sacra dei uerba legi debeant quaue ratione quod ipse de deo locuturus est excipi uelit lectore praemonito librorum suorum ordinem et argumenta praemittit huncque humillima ac fide plena ad deum prece concludit in otio et opulentia non est nisi beluina felicitas circumspicienti mihi proprium humanae uitae ac religiosum officium quod uel a natura manans uel a prudentum studiis profectum dignum aliquid hoc concesso sibi ad intelligentiam diuino munere obtineret multa quidem aderant quae opinione communi efficere utilem atque optandam uitam uidebantur maximeque ea quae et nunc et semper antea potissima inter mortales habentur otium simul atque opulentia quod aliud sine altero mali potius materies quam boni esset occasio quia et quies inops prope quoddam uitae ipsius intelligatur esse exsilium et opulens inquietudo tanto plus calamitatis afferat quanto maiore indignitate his caretur quae maxime et optata et quaesita sunt ad utendum atque haec quidem quamquam in se summa atque optima uitae blandimenta contineant tamen non multum uidentur a consuetudine esse beluinae oblectationis aliena quibus in saltuosa loca ac maxime pabulis laeta euagantibus adsit et securitas a labore et satietas ex pascuis nam si hic optimus et absolutissimus uitae humanae usus existimabitur quiescere et abundare necesse est hunc eumdem secundum sui cuiusque generis sensum nobis atque uniuersis rationis expertibus beluis esse communem quibus omnibus natura ipsa in summa rerum copia et securitate famulante sine cura habendi copia redundat utendi ad alia natos se senserunt plerique homines ac mihi plerique mortalium non ob aliam quidem causam hanc ineptae ac beluinae uitae consuetudinem et respuisse a se et coarguisse in aliis uidentur quam quod natura ipsa auctore impulsi indignum homine esse existimauerunt in officium se uentris tantum et inertiae natos arbitrari et in hanc uitam non ob aliqua praeclari facinoris aut bonae artis studia esse deductos aut hanc ipsam uitam non ad aliquem profectum esse aeternitatis indultam quam profecto non ambigeretur munus dei non esse reputandum cum tantis afflictata angoribus et tot molestiis impedita sese ipsa atque intra se a pueritiae ignoratione usque ad senectutis deliramenta consumeret et idcirco ad aliquas se patientiae et continentiae et placabilitatis uirtutes et doctrina et opere transtulisse quod bene agere atque intelligere id demum bene uiuere esse opinabantur uitam autem non ad mortem tantum ab immortali deo tribui existimandam cum boni largitoris non esse intelligeretur uiuendi iucundissimum sensum ad tristissimum metum tribuisse moriendi in dei cognitionem ardet hilarius et quamquam non ineptam hanc eorum esse sententiam atque inutilem existimarem conscientiam ab omni culpa liberam conseruare et omnes humanae uitae molestias uel prouidere prudenter uel uitare consulte uel ferre patienter tamen hi ipsi non satis mihi idonei ad bene beateque uiuendum auctores uidebantur communia tantum et conuenientia humano sensui doctrinarum praecepta statuentes quae cum non intelligere beluinum esset intellecta tamen non agere ultra beluinae immanitatis esse rabiem uideretur festinabat autem animus non haec tantummodo agere quae non egisse et criminum esset plenum et dolorum sed hunc tanti muneris deum parentemque cognoscere cui se totum ipse deberet cui famulans nobilitandum se existimabat ad quem omnem spei suae opinionem referret in cuius bonitate inter tantas praesentium negotiorum calamitates tamquam tutissimo sibi portu familiarique requiesceret ad hunc igitur uel intelligendum uel cognoscendum studio flagrantissimo animus accendebatur uariae antiquorum de deo opiniones hilario non probantur pro certo habenti deum non esse nisi unum namque plures eorum numerosas incertorum deorum familias introducebant et uirilem ac muliebrem sexum in diuinis naturis agere existimantes ortus ac successiones ex diis deorum asserebant alii maiores ac minores et differentes pro potestate deos praedicabant nonnulli nullum omnino deum esse affirmantes eam tantum quae fortuitis motibus atque concursibus in aliquid exsisteret naturam uenerabantur plerique uero deum quidem esse opinione publica loquebantur sed hunc eumdem incuriosum rerum humanarum ac negligentem pronuntiabant aliqui autem ipsas illas creaturarum corporeas conspicabilesque formas in elementis terrenis et coelestibus adorabant postremo quidam in simulacris hominum pecudum ferarum uolucrum serpentum deos suos collocabant et uniuersitatis dominum atque infinitatis parentem intra angustias metallorum et lapidum et stipitum coartabant dignumque iam non erat auctores eos ueritatis ex sistere qui ridicula et foeda et irreligiosa sectantes ipsis illis inanissimarum sententiarum suarum opinionibus dissiderent sed inter haec animus sollicitus utili ac necessaria ad cognitionem domini sui uia nitens cum neque incuriam deo rerum a se conditarum dignam esse arbitraretur neque naturae potenti atque incorruptae competere sexus deorum et successiones satorum atque ortorum intelligeret porro autem diuinum et aeternum nihil nisi unum esse et indifferens pro certo habebat quia id quod sibi ad id quod esset auctor esset nihil necesse est extra se quod sui esset praestantius reliquisset atque ita omnipotentiam aeternitatemque non nisi penes unum esse quia neque in omnipotentia ualidius infirmiusque neque in aeternitate posterius anteriusue congrueret in deo autem nihil nisi aeternum potensque esse uenerandum e scripturis discit quid sit deus quod aeternus haec igitur multaque alia eiusmodi cum animo reputans incidi in eos libros quos a moise atque a prophetis scriptos esse hebraeorum religio tradebat in quibus ipso creatore deo testante de se haec ita continebantur ego sum qui sum admiratus sum plane tam absolutam de deo significationem quae naturae diuinae incomprehensibilem cognitionem aptissimo ad intelligentiam humanam sermone loqueretur non enim aliud proprium magis deo quam esse intelligitur quia id ipsum quod est neque desinentis est aliquando neque coepti sed id quod cum incorruptae beatitudinis potestate perpetuum est non potuit aut poterit aliquando non esse quia diuinum omne neque abolitioni neque exordio obnoxium est et cum in nullo a se dei desit aeternitas digne hoc solum quod esset ad protestationem incorruptae suae aeternitatis ostendit deus infinitus mente capi nequit et ad hanc quidem infinitatis significationem satisfecisse sermo dicentis ego sum qui sum uidebatur sed magnificentiae et uirtutis suae erat a nobis opus intelligendum namque cum esse ei proprium esset qui manens semper non etiam aliquando coepisset aeterni et incorrupti dei dignus de se hic rursum auditus est sermo qui tenet coelum palma et terram pugillo nam conclusum palma coelum rursum deo thronus est et terra quae pugillo continetur eadem et scabellum pedum eius est ne in throno et scabello secundum habitum considentis protensio speciei corporeae posset intelligi cum id quod sibi thronus et scabellum est rursum ipsa illa infinitas potens palma ac pugillo apprehendente concluderet sed ut in his cunctis originibus creaturarum deus intra extraque et supereminens et internus id est circumfusus et infusus in omnia nosceretur cum et palma pugillusque continens potestatem naturae exterioris ostenderet ac thronus et scabellum substrata esse ut interno exteriora monstraret cum exteriora sua interior insidens ipse rursum exterior interna concluderet atque ita totus ipse intra extraque se continens supple cuncta neque infinitus abesset a cunctis neque cuncta ei qui infinitus est non inessent his igitur religiosissimis de deo opinionibus ueri studio detentus animus delectabatur neque enim aliud quid dignum esse deo arbitrabatur quam ita eum ultra intelligentias rerum esse ut in quantum se ad aliquem praesumptae licet opinionis modum mens infinita protenderet in tantum omnem persequentis se naturae infinitatem infinitas immoderatae aeternitatis excederet quod cum a nobis pie intelligeretur tamen a propheta haec ita dicente manifeste confirmabatur quo abibo a spiritu tuo aut a facie tua quo fugiam si adscendero in coelum tu illic es si descendero in infernum et ibi ades si sumpsero pennas meas ante lucem et habitauero in postremis maris etenim illuc manus tua deducet me et tenebit me dextera tua nullus sine deo neque ullus non in deo locus est in coelis est in inferno est ultra maria est inest interior excedit exterior ita cum habet atque habetur neque in aliquo ipse neque non in omnibus est deus pulcherrimus quia caeterarum rerum speciem si non uerbo certe sensu assequimur dei autem speciem neutro modo quamquam igitur optimae huius atque inexplicabilis intelligentiae sensu animus gauderet quod hanc in parente suo et creatore immensae aeternitatis infinitatem ueneraretur tamen studio adhuc intentiore ipsam illam infiniti et aeterni domini sui speciem quaerebat ut incircumscriptam immensitatem in aliquo pulchrae intelligentiae esse opinaretur ornatu in quibus cum religiosa mens intra imbecillitatis suae concluderetur errorem hunc de deo pulcherrimae sententiae modum propheticis uocibus apprehendit de magnitudine enim operum et pulchritudine creaturarum consequenter generationum conditor conspicitur magnorum creator in maximis est et pulcherrimorum conditor in pulcherrimis est et cum sensum ipsum egrediatur operatio omnem tamen sensum longe necesse est excedat operator pulchrum itaque coelum aether terra maria et uniuersitas omnis est quae ex ornatu suo ut etiam graecis placet digne id est mundus nuncupari uidetur sed si hanc ipsam rerum pulchritudinem ita sensus naturali metitur instinctu ut etiam in quarumdam uolucrum ac pecudum accidit specie ut dum infra sententiam sermo est sensus tamen id ipsum intelligens non eloquatur quod tamen rursum dum sermo omnis ex sensu est sensus sibi ipse loquatur intelligens nonne huius ipsius pulchritudinis dominum necesse est totius pulchritudinis esse pulcherrimum intelligi ut cum aeterni ornatus sui species sensum intelligentiae omnis effugiat opinionem tamen intelligentiae sensus non relinquat ornatus atque ita pulcherrimus deus est confitendus ut neque intra sententiam sit intelligendi neque extra intelligentiam sentiendi deus intelligentiam excedens fide attingendus his itaque piae opinionis atque doctrinae studiis animus imbutus in secessu quodam ac specula pulcherrimae huius sententiae requiescebat non sibi relictum quidquam aliud a natura sua intelligens in quo maius officium praestare conditori suo minusue posset quam ut tantum eum esse intelligeret quantus et intelligi non potest et potest credi dum intelligentiam et fides sibi necessariae religionis assumit et infinitas aeternae potestatis excedit in immortalitatis spem assurgit hilarius hanc ratio ipsa ei suadet suberat autem omnibus his naturalis adhuc sensus ut pietatis professionem spes aliqua incorruptae beatitudinis aleret quam sancta de deo opinio et boni mores quodam uictricis militiae stipendio mererentur neque enim fructus aliquis esset bene de deo opinari cum omnem sensum mors perimeret et occasus quidam naturae deficientis aboleret porro autem non esse hoc dignum deo ratio ipsa suadebat deduxisse eum in hanc participem consilii prudentiaeque uitam hominem sub defectione uiuendi et aeternitate moriendi ut in id tantum non exsistens substitueretur ne substitutus exsisteret cum constitutionis nostrae ea sola esse ratio intelligeretur ut quod non esset esse coepisset non ut quod coepisset esse non esset spem ac dei notitiam auget ioannis euangelium fatigabatur autem animus partim suo partim corporis metu qui cum et constantem sententiam suam pia de deo professione retineret et sollicitam de se atque hoc occasuro secum ut putabat habitaculo suo curam recepisset post cognitionem legis ac prophetarum istius modi quoque doctrinae euangelicae atque apostolicae instituta cognoscit in principio erat uerbum et uerbum erat apud deum et deus erat uerbum hoc erat in principio apud deum omnia per ipsum facta sunt et sine ipso factum est nihil quod factum est in eo uita est et uita erat lux hominum et lux lucet in tenebris et tenebrae eam non comprehenderunt fuit homo missus a deo cui nomen erat ioannes hic uenit in testimonium ut testimonium perhiberet de lumine non erat ille lux sed ut testimonium perhiberet de lumine erat lux uera quae illuminat omnem hominem uenientem in hunc mundum in mundo erat et mundus per eum factus est et mundus eum non cognouit in sua uenit et sui eum non receperunt quotquot autem receperunt eum dedit eis potestatem filios dei fieri iis qui credunt in nomine eius qui non ex sanguine neque ex uoluntate uiri neque ex uoluntate carnis sed ex deo nati sunt et uerbum caro factum est et habitauit in nobis et uidimus gloriam eius gloriam tamquam unigeniti a patre plenum gratia et ueritate proficit mens ultra naturalis sensus intelligentiam et plus de deo quam opinabatur edocetur creatorem enim suum deum ex deo discit uerbum deum et apud deum in principio esse audit mundi lumen in mundo manens et a mundo non recognitum intelligit uenientem quoque in sua a suis non receptum recipientes autem sub fidei suae merito in dei filios profecisse cognoscit non ex complexu carnis neque ex conceptu sanguinis neque ex corporum uoluntate sed ex deo natos deinde supple cognoscit uerbum carnem factum et habitasse in nobis et gloriam conspectam eius quae tamquam unici a patre sit perfecta cum gratia et ueritate filius dei deus filios dei fieri potestas est non necessitas filius dei factus homo ut homo fieret filius dei christus uerus deus et uerus homo hic iam mens trepida et anxia plus spei inuenit quam exspectabat ac primum ad cognitionem dei patris imbuitur et quod antea de creatoris sui aeternitate et infinitate et specie naturali sensu opinabatur hic nunc proprium esse etiam unigenito deo accipit non in deos fidem laxans quia ex deo deum audit non ad naturae diuersitatem in deum ex deo decedens quia plenum gratia et ueritate deum ex deo discit neque praeposterum ex deo deum sentiens quia in principio apud deum esse deum comperit rarissimam deinde huius salutaris cognitionis fidem esse sed maximum praemium noscit quia et sui non receperunt et recipientes in filios dei aucti sunt non ortu carnis sed fidei esse autem filios dei non necessitatem esse sed potestatem quia proposito uniuersis dei munere non natura gignentium afferatur sed uoluntas praemium consequatur ac ne id ipsum quod unicuique esse dei filio fit potestas in aliquo infirmitatem fidei trepidae impediret quia per sui difficultatem aegerrime speretur quod et magis optatur et minus creditur uerbum deus caro factum est ut per deum uerbum carnem factum caro proficeret in deum uerbum ac ne uerbum caro factum aut aliquid aliud esset quam deus uerbum aut non nostri corporis caro esset habitauit in nobis ut dum habitat non aliud quam deus maneret dum autem habitat in nobis non aliud quam nostrae carnis deus caro factus esset per dignationem assumptae carnis non inops suorum quia tamquam unigenitus a patre plenus gratiae et ueritatis et in suis perfectus sit et uerus in nostris diuina non capit nisi fides hanc itaque diuini sacramenti doctrinam mens laeta suscepit in deum proficiens per carnem et in nouam natiuitatem per fidem uocata et ad coelestem regenerationem obtinendam potestati suae permissa curam in se parentis sui creatorisque cognescens non in nihilum redigendam se per eum existimans per quem in hoc ipsum quod est ex nihilo substitisset et haec omnia ultra intelligentiae humanae metiens sensum quia ratio communium opinionum consilii coelestis incapax hoc solum putet in natura rerum esse quod aut intra se intelligat aut praestare possit ex sese dei autem uirtutes secundum magnificentiam aeternae potestatis non sensu sed fidei infinitate pendebat ut deum in principio apud deum esse et uerbum carnem factum habitasse in nobis non idcirco non crederet quia non intelligeret sed idcirco se meminisset intelligere posse si crederet christi gesta non succumbunt naturalibus mentium sensibus ac ne in aliquo saecularis prudentiae tardaretur errore ad piae confessionis huius absolutissimam fidem ita insuper per apostolum diuinis dictis edocetur uidete ne quis uos spoliet per philosophiam et inanem deceptionem secundum traditionem hominum secundum elementa mundi et non secundum christum quia in ipso inhabitat omnis plenitudo diuinitatis corporaliter et estis in illo repleti qui est caput omnis principatus et potestatis in quo et circumcisi estis circumcisione non manu facta in exspoliatione corporis carnis sed circumcisione christi consepulti ei in baptismate in quo et resurrexistis per fidem operationis dei qui excitauit eum a mortuis et uos cum essetis mortui in delictis et praeputiatione carnis uestrae uiuificauit cum illo donatis uobis omnibus delictis delens quod aduersum nos erat chirographum in sententiis quod erat contrarium nobis et ipsum tulit e medio affigens illud cruci exutus carnem et potestates ostentui fecit triumphatis iis cum fiducia in semetipso respuit captiosas et inutiles philosophiae quaestiones fides constans neque humanarum ineptiarum fallaciis succumbens spolium se praebet ueritas falsitati non secundum sensum communis intelligentiae deum retinens neque de christo secundum mundi elementa decernens in quo diuinitatis plenitudo corporaliter inhabitet ut dum infinitas aeternae in eo est potestatis omnem terrenae mentis amplexum potestas aeternae infinitatis excedat qui nos ad diuinitatis suae naturam trahens non etiamnum corporali praeceptorum obseruatione distrinxerit neque per legis umbram ad solemnia desecandae carnis id est circumcisionis imbuerit sed ut omnem naturalem corporis necessitatem circumcisus a uitiis spiritus criminum emundatione purgaret cuius morti consepeliremur in baptismo ut in aeternitatis uitam rediremus dum regeneratio ad uitam mors esset ex uita et morientes uitiis immortalitati renasceremur ipso pro nobis ex immortalitate moriente ut ad immortalitatem una cum eo excitaremur ex morte carnem enim peccati recepit ut assumptione nostrae carnis delicta donaret dum eius fit particeps assumptione non crimine delens per mortem sententiam mortis ut noua in se generis nostri creatione constitutionem decreti anterioris aboleret cruci se figi permittens ut maledicto crucis oblitterata terrenae damnationis maledicta figeret omnia ad ultimum in homine passus ut potestates dehonestaret dum deus secundum scripturas moriturus et in his uincentis in se fiducia triumpharet dum immortalis ipse neque morte uincendus pro morientium aeternitate moreretur haec itaque ultra naturae humanae intelligentiam a deo gesta non succumbunt rursum naturalibus mentium sensibus quia infinitae aeternitatis operatio infinitam metiendi exigat opinionem ut cum deus homo cum immortalis mortuus cum aeternus sepultus est non sit intelligentiae ratio sed potestatis exceptio ita rursum e contrario non sensus sed uirtutis modus sit ut deus ex homine ut immortalis ex mortuo ut aeternus sit ex sepulto coexcitamur ergo a deo in christo per mortem eius sed dum in christo plenitudo est diuinitatis habemus et significationem dei patris nos coexcitantis in mortuo et christum iesum non aliud quam deum in diuinitatis plenitudine confitendum christi fides et mortis metum et uitae tollit taedium in hoc ergo conscio securitatis suae otio mens spebus suis laeta requieuerat intercessionem mortis huius usque eo non metuens ut etiam reputaret in uitam aeternitatis uitam autem huius corporis sui non modo non molestam sibi aut aegram arbitrabatur ut eam quod pueritiae litteras quod aegris medicinam quod naufragis natatum quod adolescentibus disciplinam quod militiam esse crederet imperaturis rerum scilicet praesentium tolerantiam ad praemium beatae immortalitatis proficientem quin etiam id quod sibi credebat tamen per ministerium impositi sacerdotii etiam caeteris praedicabat munus suum ad officium publicae salutis extendens haereticorum ingenium sed inter haec emerserunt desperata in sese et saeua in omnes impiae temeritatis ingenia supple hominum potentem dei naturam naturae suae infirmitate moderantium neque ut ipsi usque ad infinitatem opinandi de infinitis rebus emergerent sed intra finem sensus sui indefinita concluderent essentque sibi arbitri religionis cum religionis opus obedientiae esset officium sui immemores diuinorum negligentes praeceptorum emendatores haereses duae praecipuae de christo sabellii et arii nam ut de caeteris haereticorum stultissimis studiis sileam de quibus tamen sic ubi occasionem sermonis ratio praebebit non tacebimus quidam ita euangelicae fidei corrumpunt sacramentum ut sub unius dei pia tantum professione natiuitatem unigeniti dei abnegent ut protensio sit potius in hominem quam descensio neque ut qui filius hominis secundum tempora assumptae carnis fuit idem antea semper fuerit atque sit filius dei ne in eo natiuitas dei sit sed ex eodem idem sit ut unius dei ut putant inuiolabilem fidem series ex solido in carnem deducta conseruet dum usque ad uirginem pater protensus ipse sibi natus sit in filium alii uero quia salus nulla sine christo sit qui in principio apud deum erat deus uerbum natiuitatem negantes creationem solam professi sunt ne natiuitas ueritatem dei admitteret sed creatio falsitatem doceret quae dum ementiretur in genere dei unius fidem non excluderet in sacramento sed natiuitatem ueram nomini ac fidei creationis subiicientes a ueritate unius dei separabilem eum facerent ut creatio substitutionis perfectionem sibi diuinitatis non usurparet quam ueritatis natiuitas non dedisset fides uera contra utramque toto hoc opere stabilienda horum igitur furori respondere animus exarsit recolens hoc uel praecipue sibi salutare esse non solum in deum credidisse sed etiam in deum patrem neque in christo tantum sperasse sed in christo dei filio neque in creatura sed in deo creatore ex deo nato maxime ergo properamus ex propheticis atque euangelicis praeconiis uesaniam eorum ignorantiamque confundere qui sub unius dei sola sane utili ac religiosa praedicatione aut deum natum christum negant aut uerum deum non esse contendunt ut creatio potentis creaturae intra unum deum fidei sacramentum relinquat quia natiuitas dei extra unius dei fidem religionem protrahat confitentum sed nos edocti diuinitus neque duos deos praedicare neque solum hanc euangelici ac prophetici praeconii rationem in confessione dei patris et dei filii afferemus ut unum in fide nostra sint uterque non unus neque eumdem utrumque neque inter uerum ac falsum aliud confitentes quia deo ex deo nato neque eumdem natiuitas permittit esse neque aliud lectori fides necessaria et uos quidem quos fidei calor et ignoratae mundo ac sapientibus mundi ueritatis studium ad legendum uocauit meminisse oportet terrenarum mentium infirmas atque imbecillas opiniones esse abiiciendas et omnes imperfectae sententiae angustias religiosa discendi exspectatione laxandas nouis enim regenerati ingenii sensibus opus est ut unumquemque conscientia sua secundum coelestis originis munus illuminet standum itaque per fidem ante est ut sanctus ieremias admonet xxiii in substantia dei ut de substantia dei auditurus sensum suum ad ea quae dei substantiae sint digna moderetur moderetur autem non aliquo modo intelligendi sed infinitate quin etiam conscius sibi diuinae se naturae participem ut beatus apostolus petrus in epistola sua altera ait cap ii effectum fuisse dei naturam non naturae suae legibus metiatur sed diuinas professiones secundum magnificentiam diuinae de se protestationis expendat optimus enim lector est qui dictorum intelligentiam exspectet ex dictis potius quam imponat et retulerit magis quam attulerit neque cogat id uideri dictis contineri quod ante lectionem praesumpserit intelligendum cum itaque de rebus dei erit sermo concedamus cognitionem sui deo dictisque eius pia ueneratione famulemur idoneus enim sibi testis est qui nisi per se cognitus non est comparatio ad diuina nulla est perfecta si qua uero nos de natura dei et natiuitate tractantes comparationum exempla afferemus nemo ea existimet absolutae in se rationis perfectionem continere comparatio enim terrenorum ad deum nulla est sed infirmitas nostrae intelligentiae cogit species quasdam ex inferioribus tamquam superiorum indices quaerere ut rerum familiarium consuetudine admonente ex sensus nostri conscientia ad insoliti sensus opinionem educeremur omnis igitur comparatio homini potius utilis habeatur quam deo apta quia intelligentiam magis significet quam expleat neque naturis carnis et spiritus et inuisibilium ac tractabilium coaequandis praesumpta reputetur protestans et infirmitati se humanae intelligentiae necessariam et ab inuidia esse liberam non satisfacientis exempli pergimus itaque de deo locuturi dei uerbis sensum tamen nostrum rerum nostrarum specie imbuentes ordo totius operis ac primum ita totius operis modum temperauimus ut aptissimus legentium profectibus connexorum sibi libellorum ordo succederet nihil enim incompositum indigestumque placuit afferre ne operis inordinata congeries rusticum quemdam tumultum perturbata uociferatione praeberet sed quia nullus per praerupta conscensus est nisi substratis paulatim gradibus feratur gressus ad summa nos quoque quaedam gradiendi initia ordinantes arduum hoc intelligentiae iter cliuo quasi molliore leniuimus non iam gradibus incisum sed planitie subrepente deuexum ut prope sine scandentium sensu euntium proficeret conscensus quid contineat liber secundus post hunc enim primi huius sermonis libellum sequens ita sacramentum edocet diuinae generationis ut baptizandi in patre et filio et spiritu sancto non ignorent nominum ueritatem neque uocabulis intelligentiam confundant sed unumquodque ita sensu concipiant ut est ac nuncupatur agnituri absolutissime in iis quae dicta sunt quod neque non ipsa ueritas sit nominis neque non nomen sit ueritatis liber tertius post hunc itaque lenem ac breuem demonstratae trinitatis sermonem tertius liber etsi sensim tamen iam proficienter incedit nam id quod ultra humani sensus intelligentiam dominus de se professus est quantis potest potentiae exemplis ad intelligentiae fidem coaptat dicens ego in patre et pater in me ioan x ut quod ab homine per naturam hebetem non capitur id fides iam rationabilis scientiae consequatur quia neque non credendum de se deo est neque opinandum est extra rationem fidei esse intelligentiam potestatis liber quartus quartus deinde liber initium sui ex haereticorum doctrinis auspicatur se ipsum uitiis quibus fides ecclesiae infamatur expurgans ipsam illam perfidiae expositionem a multis non olim editam proferens et subdole eos ac per id impiissime unum deum ex lege defendisse conuincens omnibus legis ac prophetarum testimoniis ita demonstratis ut sine deo christo unum deum confiteri irreligiositas sit et confesso unigenito deo christo non unum deum praedicare perfidia sit liber quintus quintus uero tenuit eum responsionis ordinem quem haeretici instituerant professionis namque cum unum deum praedicare se secundum legem ementiti essent unum quoque deum uerum ex eadem proferre se fefellerunt ut per exceptionem dei et unius et ueri natiuitatem domino christo adimerent quia ubi natiuitas est ibi et intelligentia sit ueritatis nos autem iisdem gradibus quibus idipsum negabatur docentes nec duos deos nec solitarium uerum deum sed patrem uerum deum ita ex lege ac prophetis praedicauimus ne aut unius dei fidem corrumperemus aut natiuitatem denegaremus sed quia secundum illos creato potiusquam nato nomen dei domino iesu christo deputaretur potius quam inesset diuinitatis ueritas ita ex auctoritatibus propheticis demonstrata est ut nos domino iesu christo deo uero praedicato intra intelligentiam unius dei ueri natiuae in eo diuinitatis ueritas contineret liber sextus sextus uero iam liber omnem haereticae assertionis fraudulentiam pandit namque ut dictis suis fidem facerent damnantes dicta et uitia haereticorum ualentini scilicet et sabellii et manichaei et hieracae pias ecclesiae praedicationes uelamento professionis impiae furati sunt ut correptis in melius uerbis irreligiosorum et ambigua significatione moderatis sub impietatis damnatione doctrinam pietatis exstinguerent sed nos singulorum dictis et professionibus demonstratis sanctas ecclesiae praedicationes absoluimus neque quidquam cum damnatis haereticis commune eis esse permisimus ut damnanda damnantes sola uenerabiliter sectanda sequeremur filium dei supple esse dominum iesum christum quod maxime ab iis negabatur per haec docentes dum de eo testatur pater dum de se ipse profitetur dum apostoli praedicant dum religiosi credunt dum daemones clamant dum iudaei negantes fatentur dum ignorantes intelligunt gentes ne iam id est ut non ambigendum permitteretur quod ignorandum non relinquebatur liber septimus sabellius hebion et arius sese uincendo ecclesiae uincunt septimus deinceps liber secundum perfectae fidei gradum susceptae disputationis sermonem temperauit namque primum per inuiolabilis fidei sanam et incorruptam demonstrationem inter sabellium et hebionem et hos non ueri dei praedicatores lite certauit cur sabellius subsistere ante saecula negaret quem creatum alii confiterentur ignorabat enim sabellius subsistentem filium dum deum uerum operatum in corpore esse non ambigit hi autem negabant natiuitatem et affirmabant creaturam dum opera eius dei ueri esse opera non intelligunt lis eorum fides nostra est nam dum filium negat ideoque errat in eo uincit sabellius quod deus uerus ut recte probat operatus est et ecclesia eos qui uerum in christo deum negauerint uincit at uero cum subsistentem christum ante saecula hi aduersus eum demonstrant semper operatum de condemnato secum sabellio nobis triumphant deum quidem uerum sciente sed dei filium nesciente hebion autem ab utroque ita uincitur ut hic arius ante saecula subsistentem hic sabellius uerum deum conuincat operatum omnesque se inuicem uincendo uincuntur quia ecclesia et contra sabellium et contra creaturae praedicatores et contra hebionem deum uerum ex deo uero dominum iesum christum et ante saecula natum et postea hominem genitum esse testatur argumentum septimi libri nemini autem dubium est congruum id maxime pietati doctrinae fuisse ut quia ex lege et prophetis primum dei filium post etiam deum uerum cum sacramento unitatis praedicassemus rursum 