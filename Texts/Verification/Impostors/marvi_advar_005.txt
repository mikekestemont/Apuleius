iste filius est qui est ad deum iste per quem facta sunt omnia iste filius et filietas tota paternitatis totius semper qui sit et filius et ex aeterno filius autem et semet mota motione potentia enim progrediente et ueluti immobili praeexistentia et non mota iuxta quod potentia fuit ista motio nusquam requiescit et a semetipsa exurgens et in omne genus motus festinans quippe uita quae sit infinita et ipsa in uiuificatione ueluti foris apparuit necessario igitur uita nata est uita autem filius uita motio a uitali praeexistentia uita existentia in constitutione et apparentia omnium totorum quae iuxta potentiam pater est ut ab eorum quae uere sunt intelligentia praeintelligentia apparet ista igitur existentia est totius existentiae uita et iuxta quod uita motus quasi foemineam sortita est potentiam hoc quod concupiuit uiuificare sed quoniam sicut demonstratum ista motio una cum sit et uita est sapientia tota conuersa in sapientiam et magis in existentiam patriam magis aut retro motae motionis in patriam potentiam et ab ipso uiuificata uita recurrens in patrem uir effecta descensio enim uita ascensio sapientia spiritus autem et ista spiritus igitur utraque in uno duo et sicut existente uita prima existentia necessitas fuit in uirginalem potentiam subintrare et masculari uirginis partu uirum generari filium dei in prima enim motione primam dico in apparentiam uenientem ueluti defecit a potentia patris et in cupiditate insita uiuefaciendi intus quidem existens uita motione autem foris existens in semetipsam recurrit rursus in semetipsam conuersa uenit in suam patriam existentiam uirtute effecta et perfecta non enim loquetur a semetipso sed quaecumque audit loquetur sanctus igitur spiritus si loquitur a filio loquitur ipse autem a patre uox igitur et et uerbum isti tres propter quod unum tres sed pater quidem in silentio loquitur filius in manifesto et in locutione sanctus spiritus non in manifesto loquitur sed quae loquitur spiritualiter loquitur lui ista igitur tria uera lumina magis autem unum lumen uerum unus una uox unum uerbum hoc est una potentia actiua consonat antequam faciet esse quiddam animae autem quod alia substantia sit manifestum facta enim a tripotenti spiritu neque pure uox neque uerbum sed sicut audit ut loquatur imago magis uocis quam uox et hoc est ioannis uox exclamantis in deserto dirigite uiam domini anima enim in deserto hoc est in mundo exclamat quoniam sit dominum deum et uult mundari ut domino fruatur deo et ista dicit testimonium de deo et praemissa est in mundum ad testimonium testimonii testimonium enim dei iesus christus filius ergo dei filius ioannes domini etenim ioannes non erat lumen sed uenit ut testimonium diceret de lumine uerbum igitur et uox filius est ipse uita ipse ipse motus ipse ipse sapientia ipse existentia et substantia prima ipse actio potentialis ipse primum uero ex quo omnia et per quem et in quo qui est medius in angelo trinitatis patrem declarat praeexistentem et complet sanctum spiritum in perfectionem ut enim dicit paulus beatus euangelium uirtus est dei et sapientia per uirtutem filium significans quod omnia per ipsum uerbo enim uirtutis fient omnia et sancti spiritus sapientia perfecta fiunt omnia si igitur deus ista simul ista tria quoniam autem unum duo omnia simul existunt in cognitione simul existente uita in patre in qua est sanctus et spiritus secundum existentiam quoniam tria unum erant et semper sunt si igitur aeterna uita filius elucescentia est praeaeternae uitae ipse autem uita cognoscentia perfecta et aeterna uita tunc enim perfecta cum cognouerit et quae et cuius sit quoniam et semetipsa et iussione patris tunc enim in semet existens non fit infinita saluans et saluata a semetipsa necesse est intelligere et dicere quod potentia dei in ipsa est hoc est pater in filio ipsa autem per semetipsam infinita fuit et hoc significat et caro factus est infinito enim motu in inferiora uita descendit et uiuefecit corruptionem cuius causa uniuersalis et potentia uitae caro factus est ut dixit angelus spiritus sanctus adueniet in te et uirtus altissimi obumbrabit tibi natus est igitur iesus christus secundum carnem de maria et ex sancto spiritu uirtute altissimi luii omnia igitur christus dominus noster caro sanctus spiritus altissimi uirtus ipse impleuit misterium ut omnis uita cum carne ad impleta lumine aeterno recurrat ab omni corruptione in coelos neque igitur solum caro neque solum sanctus spiritus neque solum spiritus nec solum sed simul omnia dominus noster iesus sanctus ergo spiritus omnis beatitudo in prima ingenita generatione quae sola generatio est et dicitur ipse pater ipse filius fuit spiritu enim moto a semetipso hoc est uitae perfectae in motione existentis uolentis uidere semetipsam hoc est potentiam suam patrem scilicet facta est ipsa manifestatio sui quae generatio est et dicitur et iuxta hoc foris existens omnis enim cognoscentia secundum quod cognoscentia est foris est ab illo quod cupit cognoscere foris autem dico sicut in inspectione secundum quod est uidere semetipsam quod est scire uel uidere potentiam illam praeexistentem in patriam in isto igitur sine intellectu temporis tempore ab eo quod erat esse ueluti egrediens in inspiciendum ipsum quod erat quoniam ibi omnis motus substantia est alteritas nata cito in identitatem reuenit non enim secundum dorsum effulgentia sed sicuti lumina aut uultus se intuentes uisione in se inuicem id ipsum unum eodem modo et perfectum substitit lumina autem undique ut uultus se aspicientes sunt et dorsum non habent et mistice dicitur deus secundum dorsum uidetur nulla igitur diminutione totum semper unum mansit maxime potentificata counitione potentia patria sanctus igitur spiritus motus primus intus quae sit excogitatio patria hoc est sui ipsius cognoscentia praecognoscentiam enim cognoscentia praecedit iuxta istum ergo cognoscentiae modum naturalem foris effectam intelligentiam natus est filius uita factus non quod non fuerit uita sed quoniam foris uita magis uita in motu enim uita hic est qui uocatur iesus christus per quem effecta sunt omnia semen omnium ad id ut sint quippe uita qua sine impossibile est esse aliquid in iis quae sunt et in iis quae non sunt quae consecutiones sunt luiii quoniam autem diximus unam motionem et eamdem et et sanctum spiritum in eo quod uita est sanctum spiritum quod est esse cognoscentiam et intelligentiam esse quoniam quae diximus id ipsum esse uitam et cognoscentiam et quoniam diximus motam in prima motione intelliligentiam iste enim ordo naturalis et diuinus potentia cum sit necesse fuit intelligentiam ad suimet ipsius cognoscentiam moueri natus est filius qui sit hoc est uita uirtute patria generante intelligentia hoc est quod esse omnium quae sunt ueluti aeternum fontem non falletur ergo si quis subintellexerit sanctum spiritum matrem esse iesu et supra et deorsum supra quidem ut dictum deorsum autem isto modo necesse fuit liberationis gratia omne diuinum hoc est seminarium spirituum omnium uniuersaliter existentium et id quod est esse primum hoc est uniuersalem ab inferiore hile et corruptione omni incarnari in mortificationem omnis corruptionis et peccati tenebrae enim et ignoratio animae direptae ab hilicis potentiis eguerunt lumine aeterno in auxilium ut animae et carnis misterio mortis detrusa corruptione in reuiuiscentiam et animas et carnes per sanctum spiritum administratorem ad diuinas et uiuefacientes intelligentias erigerent cognoscentia fide amore respondit igitur angelus mariae et dixit illi spiritus sanctus adueniet in te et uirtus altissimi inumbrabit tibi haec duo in motu quae sunt et sanctus spiritus ad id ut grauida esset maria ut aedificaretur caro a carne dei templum et domicilium aduenerunt sanctus quidem spiritus potentia in motu generationis enim principium motus uirtus autem altissimi ipse est uirtus enim et sapientia dei iesus sed de hoc est de filio obumbrabit tibi dixit perfectum enim diuinum et splendide ut est clarum non capit humana natura et hoc significat et caro factus est magis autem obumbrationem significat quod dictum est exinaniuit semetipsum lix habemus ergo secundum ordinem praemissa dei et patrem et filium et secundum identitatem in substantia una enim substantia spiritus is ipsum esse est ipsum esse autem et uita et intelligere est ista tria in singulis quibusque et ideo una diuinitas et unum quod omne unus deus quia unum pater filius sanctus spiritus secundum potentiam et actionem solum apparente alteritate quod deus in potentia et in occulto motu mouet et imperat omnia ut in silentio autem filius qui est spiritus sanctus et uoce confabulatur ad generanda omnia secundum uitam et secundum intelligentiam substituentia ad id quod est esse omnibus ex iis apparet ipse et spiritus sanctus et sapientia id ipsum etenim et paulus dixit diuine quis cognouit domini et rursus de ipso uirtus et sapientia dei salomon etiam sapientiam de ipso dicit et multa nomina in filium reuocantur et ipsum et substantiam dicit paulus ad hebraeos imago substantiae eius et item consubstantialem populum dixit et ieremias quia quis stetit in substantia mea et uidit uerbum meum et rursus si stetissent in substantia mea et audissent uerba mea et euangelium secundum matthaeum panem nostrum consubstantialem da nobis hodie in parabola lucas dixit iunior de filiis patri da mihi congruam partem substantiae et rursus ibi dissipauit substantiam suam quod enim inde descendit potentias suas non tenuit ista animae sunt sed dixi istud aduersum negantes nomen positum esse in sacris scripturis accedit autem quod animam hoc est hominem deus fecit ad imaginem et similitudinem suam lx quid uero ista significent audi ut dico summus et sapientia perfecta hoc est uniuersalis idem ipsum enim in aeterno motu circularis motus erat a primo et in summo uertice circularis existens iuxta ipsum ciclica causa inseparabiliter conuersa ut a patre et in patrem cum patre existens incedens simul existens et in patre erat filius et in filio pater prima substantia et in substantia iam substantia spiritalis substantia secundum generatrix et effectrix substantia praeprincipium uniuersae intelligibilis et intellectualis et animae et hilicae uniuersae substantiae in hile si igitur prima motio uita inquam et intelligentia ista enim illud perfectum unum et solum non solum circularis motio ista sed sphaerica et magis sphaera et uere omnimodis perfecta sphaera si enim esse et uiuere et intelligere et si uita ipsum esse est et intelligentia et summitates et medium est in unoquoque sic et intelligentia unum igitur istorum tria sunt in se circulata et participantia inuicem sibi magis autem simul existentia sine aliquo interuallo sphaera est et prima et perfecta et ipsa sola sphaera at uero alia iuxta similitudinem sphaericam magis ex ista ratione necessario et potentia est et et operans est et a semetipso exiens et exiens non semper in mansione et in motu simul semper simul semet circulans undique sphaeram esse deo ubique existente quippe cum sit a quo et in quod omnis motio conuersione reducitur hic est deus totus totus totus sapientia omnipotens substantia substantia quem ueremur quem colimus solo spiritu uidentes ipsius nutu et uoluntate in ipsum erecti gratia crucis miserante nos domino nostro iesu christo lxi erecta motione ciclica rectam dico quod a in hoc est a patre in patrem in apparentia istius motionis et diuinitatis uniuersae et et filii existit iussione dei imago iuxta imaginem et similitudinem dei imago imaginis hoc est filii imago enim patris filius ut demonstratum est hoc autem est quoniam filius uita est imago igitur uitae anima effecta est anima autem cum suo ab eo qui est potentia uitae intellectualis est non est ad quidem respiciens quasi est uisio enim ibi unitio est uergens autem deorsum et auersa a et se et suum trahit deorsum intelligens tantum effecta non iam ut intelligibile sed si sic perseuerauerit eorum quae super coelum sunt mater est lumen non uerum lumen et quidem cum suo proprio lumen si uero in inferiora respicit cum sit petulans potentia uiuificandi fit uiuere quae faciet in mundum et ea quae in mundo usque ad lapidem lapidum more ipsa etiam cum facta etenim cum quidem sit anima non cumque in medium spirituum et intelligibilium et proprio ad utraque conuersa aut diuina fit aut incorporatur ad intelligentiam etenim suae licentiae est et priuatione ueri luminis propter scintillam tenuem proprii rursum uocatur quoniam quidem solum est tenebrata autem deorsum dicitur etenim summitates puriores animandi uim habentes causa sunt lumini uelut in sua descenderet quare enim dictum est et ista discernit dicit aliquis si talis est anima quomodo dictum est faciamus hominem iuxta imaginem et similitudinem nostram lxii inspiciendum prius quid est homo denique quid imago et quid differt imago a similitudine et quomodo homo iuxta imaginem et similitudinem non imago ac similitudo effectus sit et quid est ad nostram dualiter enim homo quod est in consuetudine ex corpore et anima intelligitur quidam putant ex corpore et anima triplici quidam autem ex corpore et anima tres potentias habente quidam rursus dicunt ex corpore et partili et anima et spiritu quo consistit fluens corpus adhuc quidam de corpore quadripotenti quatuor elementorum et anima duplici et duplici mea intelligentia haec corpus enim sicut demonstratum accepit enim puluerem deus et plasmauit adam hoc est fabricata iam terra summitates terrae et florem habemus principia corporis geminum etiam geminam animam declarat euangelium et sic enim dicunt sic erit et praesentia filii hominis tunc duo erunt in agro unus accipietur et unus relinquetur duae molentes in pistrino una accipietur et una relinquetur lucas autem adiecit de corpore duo ipsa nocte erunt duo in uno lectulo unus accipietur et alter relinquetur alia autem similiter ergo quia in agro duo sunt uel et coelestis et alius hilicus et molentes duae animae coelestis et hilica et accipietur igitur coelestis uel coelestis anima hilicus autem et anima relinquetur quomodo istud audi homo ex anima et corpore confitendus ex corpore quod a terra compositum habet ergo animam terra hilicam et factus est adam iuxta corpus animal sicuti est animal de aqua et terra alia animalia in animam uiuam sed adam non sic insufflauit enim deus in faciem eius ibi omnem potentiam sensibilem cui adest in discretionem sensus alia igitur anima diuinior cum suo sensibili enim potentiae hilicus est insitus et consubstantialis hilicae si igitur istud est coelestis hoc est uel spiritus diuinus est in anima diuina ipsa autem diuina anima in hilico spiritu hilicus autem spiritus in hilica anima hilica autem anima in carnali corpore quod oportet purgari cum tribus omnibus ut accipiat lumen aeternum et aeternam uitam hoc autem peficit fides in christo lxiii dicamus igitur quomodo talis anima iuxta imaginem dei et iuxta similitudinem effecta sit et si sola anima homo ut dicit paulus alius terrenus alius animalis alius spiritalis et ista omnia in uno homine sed maxime hominem interiorem frequenter dicit sic enim est anima colligit enim et diuinam animam et dicit coelestem hominem reliquum autem terrenum hominem si istud est anima nostra iuxta imaginem est dei et domini iesu christi si enim christus uita et est imago est dei in qua imagine perspicitur pater deus hoc est quod deus est esse in uita hoc est enim imago ut dictum est et si est christus uita quod est autem uiuere hoc est ipsa autem uita hoc est quod est esse hoc autem quod est esse pater est et si rursus ipsa uita hoc est quod intelligere id autem est sanctus spiritus et tria ista sunt omnia et in unoquoque tria et unum tria et omnino si igitur anima secundum quod anima est et animae esse est et uiuere et intelligere est tria ergo superioris triados anima est ut imago imaginis est enim iuxta quod anima est in eo quod est esse et uitam dans et intelligentiam ante intelligere simul habens in uno et sunt singula ut sua substantia non scissione non diuisione non effusione nec protensione neque partu praecisa sed sempiterna tria aliud existens in alio existente et ista substantialiter iuxta imaginem ergo et sicut pater esse est filius autem duo sed in motu et in actu sic anima in eo quod anima ut potentia patria uiuificatio autem et intelligentia in motu ista ergo esse animae iuxta imaginem patris et filii sic autem esse iuxta similitudinem ergo etiam ipsa in sua unalitate et simili substantia in triplici potentia ipsa generans ergo ipsa se mouens et semper in motu in mundo motionum fons et principium sicuti pater et filius ipsius animae motionis et creator et praecausa et praeprincipium lxiu adhuc dico in occulto misterium magnum sicuti diuinior trinitas unali secundum quod per se effulgenter fecit animam in mundo intellectibili in substantiam et propriam substantiam quam proprie dicimus substantiam sic animae trinitas unalis secunda explicauit imaginationem insensibili mundo ipsa anima semper quae sursum sit mundanas animas gignens et istud ergo iuxta imaginem et similitudinem uideamus ergo si et iuxta carnem quidem et iuxta carnem dicunt prae diuinatione quoniam futurum erat ut iesus indueret carnem ego autem dico forte si et in isto quod et carnis est et deus et corporalis et super omne corpus dicitur potentia enim uniuersorum et omnium deus non frustra secundum imaginem corporis si enim futurum est nostrum corpus et carnem resurgere et induere incorruptionem et fieri spiritualis caro sicuti et saluator noster iuxta omnia et fuit et resurrexit et ascendit et futurum est ut ueniat et si post resurrectionem immutabitur accipientes spiritale indumentum nihil impedit iuxta imaginem carnis superioris hominem factum esse ad istud enim testimonium dicit propheta dicens et fecit deus hominem iuxta imaginem dei si fecit deus secundum imaginem pater iuxta filii imaginem si autem istud dicit fecit ipsum masculum et feminam ut praedictum est fecit hominem iuxta imaginem dei manifestum quoniam et iuxta corpus et carnem ualde et mistice in mare et femina existente quoniam ipse sibimet filius erat in primo et secundo partu spiritaliter et carnaliter gratia deo patri et filio eius domino nostro iesu christo ex aeterno in omnia saecula saeculorum amen liber secundus i deum omnipotentem omnes fatemur christum iesum nos nunc mox tamen fatebuntur omnes quibus fides in christum filium de utroque quod sint ambo et singuli quippe ut pater deus filius iesus christus tota nobis religio est et spes tota et in isto fides sed cum fatemur singulos duos unum tamen deum dicimus et ambos unum deum quod et pater sit in filio et filius in patre alii unum deum dicunt patrem solum filium uero hominem sed hos nunc omittamus etenim iesum filium cum dicimus et antequam de maria nasceretur fuisse filium confitemur nam si in principio fuit et fuit ad deum et deus fuit ipse et hoc fuit in principio qui cum postea caro factus est idem est esse et iesum si enim in principio erat in principio filius qui postea in carne iesus propter misterium quod mandato patris impleuit fatendum est igitur a principio fuisse filium de patris substantia an extra dicimus sed istud quaerendum num deum non fatemur esse fatemur qui igitur esse istud dicimus an id est sine substantia an substantiam inquiunt accipio sed quaero quomodo qui substantia non sit omnino an qui supra substantiam sit id est sine substantia quis dicat deum qui esse fateatur esse enim illi substantia sua non illa nobis nota sed ipse quod est ipsum esse est ipse non ex substantia sed ipsa substantia parens omnium a se sibi esse tribuens prima substantia uniuersalis substantia ante substantiam substantia per id igitur quod est a quibusdam dicitur non quod sit sine substantia quippe cum sit ueneremur ergo deum et esse dicamus id est qui constituit omnia coelum et terram mundum spiritus angelos animas animalia et hominem ad imaginem et similitudinem imaginis eorum quid igitur cum sit deus pater utique dicitur sic fatemur et pater unigeniti omnium fides ista num igitur fallit intelligentiam uerbum ambiguo suo genuit enim uos et de hominibus dixit deus si igitur significat genui et creaui ut creaturam et naturaliter de mea substantia genui quid magis unigenito quid ei qui filius est quid ei qui unus et solus quid ei in quo pater est quid ei qui in patre est quid ei qui est qui in principio erat et erat apud deum et deus est et per quem facta sunt omnia et sine quo factum est nihil quid autem hoc significat quod christus unigenitus si enim deus omnium pater est secundum creaturam quomodo huius unigeniti pater si non alio modo et ex substantia non ex nihilo erat autem non alia substantia ante omnia quam patris de patris ergo substantia christus ii age nunc esse in christum fatemur quaeramus eodem modo hoc esse est an iam supra dictum esse non posse cui sit esse quid igitur istud esse unde est an id est ab eo quod est esse an ab eo quod est non esse deus ut inquiunt esse est christus item esse sed coepit tamen uerum hoc est sed istud esse quod coepit ab eo coepit quod fuit aliquo modo fuisse ut omnia diuina et a diuinis orta potentia semper sunt ac fuerunt processus autem eorum actus est et ex motu manifestatio et quidem natalis quid enim dei nascitur cum deus sit ingenitus an illud credibile est aut fas est dicere ex nihilo uel natum esse christum quem dicimus dei filium qui est dominus maiestatis et caetera quae supra diximus et in aliis libris hoc uero postremo haeresis dicit cui similes et illa est uel quae a maria dicit coepisse christum uel quae non ipsum induisse carnem sed assumpsisse hominem ut eum ipse regeret atque hoc marcellus quod superius autem photinus excludamus igitur omnes qui haec atque huiusmodi de christo sentiunt loquamur cum his qui christum dei filium dicunt et filium natum quippe cum fateantur unigenitum genitum utique non factum parum istud est adiiciunt de patre filium de deo deum de uero lumine lumen uerum utique et consequentia de spiritu spiritum et in patre filium et in filio patrem haec cum fateantur consilio nullo ratione timoris potius quam ueritatis alii substantiam heic nominandam negant alii nominant sed similem uolunt non eamdem dicere quibus illud primum perspiciendum est quod propheta isaias dixit nullus fuit ante me deus et post me nullus erit similis deus si filius christus utique post deum christus nullus autem similis post deum christus ergo non similis deo aut si non post deum certe cum deo nam ante deum nullo modo et dauid sic nullus similis tibi deinde quod multis docuimus substantia in eo quod substantia est maxime si sit eiusdem generis et haec in duobus pluribusue sit haec eadem non similis dicitur esse substantia ut anima substantia est sunt licet multae animae in eo quod animae sunt una est illis eademque substantia non quod praecesserit illa substantia et praeexstiterit sed simul semper exstiterit ita et in caeteris quanto magis in deo cum ipse sit origo substantiae cum quo diuino quodam ortu filius a patre accepta substantia semper cum eo et in eo ut alter atque idem eiusdem substantiae nulla uel illius diminutione uel huius acceptione consubstantiali completiua unalitate deus atque uirtus eius semper qui fuerit et semper exstiterit hoc est deus et deus et forma eius pater et filius deus et iesus christus deus et uirtus et sapientia ergo hoc si dictum ut cum in eadem sunt specie simul existentes eiusdem temporis et aetatis heic uero significat consubstantiale simul et substantiam sine composito uel discretione sed simul semper quod sit rerum uirtutibus actionibusque discretum iii heic oriuntur quaestiones prima quod in sacris scripturis substantiae mentio facta non sit et magis non non sit lectum alia quod si hoc ita est compassus est filio pater tertia quod si hoc ita sit neque pater maior neque minor filius neque alius mittens alius missus et haec et huiuscemodi talia primum igitur illud de substantia uideamus non est in deo substantia neque in christo an non est lectum si non est ut supra diximus quia omnino non est sic accipimus an quia omnino supra substantiam est deum non esse nobis nefas dicere substantia est enim quod deus est quod spiritus quod lumen est cur enim addimus et uerum lumen etenim in diuinis et in deo sic accipiemus substantiam ut in hilicis corpora et in corporalibus animum haec enim est ibi substantia esse supra substantiam deum esse omnes fatentur cum sit potentia substantiae et ideo supra substantiam atque ex hoc substantia etenim potentiae inest esse certe deus omnipotens est et quorum origo uel causa est ipse ille omnia est uirtute scilicet et modo quodam unde dictum a paulo ut sit deus omnia in omnibus ergo et est et existens et substantia quae omnia cum sit quia parens omnium est potentia igitur omnia est non dubitandum ergo dicere substantiam dei quia cum nos circa prima uel summa proprie uerba deficiunt non congrue demum apud nos quod conuenire possit intelligentiae aptamus ut heic quod est deo esse substanti iure dicamus eodem modo accipiamus christum et esse substantiam et de patre eius esse substantiam quippe cum sit et ipse lumen de lumine deus de deo spiritus per quem facta sunt omnia et cum sit ita ut usque ad misterium corporale substantia sua uenire uoluerit de quo dictum ab apostolo et non secundum christum quia in illo habitat omnis plenitudo diuinitatis corporaliter quod est deus enim potentia et actio in utroque utrumque nam et potentia quod potest esse est et quod est potest esse ipsa igitur potentia actio est et ipsa actio potentia actio est ergo et pater agit et filius agit et pater ideo pater quia potentia gignit actionem et ideo filius actio quia actio ex potentia ergo et pater in filio et filius in patre sed utrumque in singulis et idcirco unum duo autem quia quo magis est id alterum apparet magis autem pater potentia et actio filius et idcirco quia magis actio magis autem actio quia foris actio hoc si ita est et substantia pater et filius et una substantia et de patre substantia et simul substantia et semper et ex aeterno simul pater et filius eadem simulque substantia hoc est an non est lectum in scripturis diuinis primum qui hoc negat rem fatetur sed scripturae quaerit auctoritatem quomodo autem non iniquum est ideo rem non admittere quia maiores omiserint aliquo fortasse casu uel causa cum ratione uincaris uerum quid lectum negant substantiam an de deo et christo substantiam an ipsum de deo et christo substantia lecta est de deo lecta in propheta hieremia quis stetit in substantia domini et uidit uerbum eius quis praebuit aurem et audiuit item paulo post et si stetissent in substantia et audissent uerba mea item lecta substantia apud prophetam dauid et substantia mea in inferioribus terrae lectum apud paulum ad hebraeos de christo qui est character substantiae eius sunt et alia exempla uerum haec sufficere arbitror iu at enim apud graecos posita est non uideamus quid intersit nominant graeci tam ea quae sunt in aeternis quam ea quae in mundo atque terrenis in aeternis igitur deus est omnipotens causa omnium et fons et origo omnium quae sunt id est quid igitur damus deo hoc quod est esse an omnibus damus esse do non damus equidem ratio sic se habet ut primum esse sit deus uerum quia potest accipi esse non aperte quid sit illud esse si iam comprehensibile erit dicitur id est forma quaedam in notitiam ueniens quod tale esse iam et dicitur omnis habet quod est esse quod autem est esse non continuo est neque nisi potentialiter non in manifesto ut dicatur est enim figura quaedam formatum illud quod est esse quod tamen purum tunc purum intelligitur cum intelligitur iam formatum forma enim intellectum ingenerat manifeste pronuntiat aliud esse formam aliud quod formatum est quod autem formatum est hoc est esse forma uero est quae intelligi facit illud quod est esse hoc ergo quod est esse deo damus formam autem christo quia per filium 