autem istas arbores quae ut ita dicam grandiscapiae sunt ait aqua adiuuandas cisternina quae si prodest habemus pluuiam in nostra potestate plura te docere non cogito ne quemadmodum aegialus me sibi aduersarium parauit sic ego parem te mihi uale lxxxuii naufragium antequam nauem ascenderem feci quomodo acciderit non adicio ne et hoc putes inter stoica paradoxa ponendum quorum nullum esse falsum nec tam mirabile quam prima facie uidetur cum uolueris adprobabo immo etiam si nolueris interim hoc me iter docuit quam multa haberemus superuacua et quam facile iudicio possemus deponere quae si quando necessitas abstulit non sentimus ablata cum paucissimis seruis quos unum capere uehiculum potuit sine ullis rebus nisi quae corpore nostro continebantur ego et maximus meus biduum iam beatissimum agimus culcita in terra iacet ego in culcita ex duabus paenulis altera stragulum altera opertorium facta est de prandio nihil detrahi potuit paratum fuit non magis hora nusquam sine caricis numquam sine pugillaribus illae si panem habeo pro pulmentario sunt si non habeo pro pane cotidie mihi annum nouum faciunt quem ego faustum et felicem reddo bonis cogitationibus et animi magnitudine qui numquam maior est quam ubi aliena seposuit et fecit sibi pacem nihil timendo fecit sibi diuitias nihil concupiscendo uehiculum in quod inpositus sum rusticum est mulae uiuere se ambulando testantur mulio excalceatus non propter aestatem uix a me obtineo ut hoc uehiculum uelim uideri meum durat adhuc peruersa recti uerecundia et quotiens in aliquem comitatum lautiorem incidimus inuitus erubesco quod argumentum est ista quae probo quae laudo nondum habere certam sedem et immobilem qui sordido uehiculo erubescit pretioso gloriabitur parum adhuc profeci nondum audeo frugalitatem palam ferre etiamnunc curo opiniones uiatorum contra totius generis humani opiniones mittenda uox erat insanitis erratis stupetis ad superuacua neminem aestimatis suo cum ad patrimonium uentum est diligentissimi conputatores sic rationem ponitis singulorum quibus aut pecuniam credituri estis aut beneficia nam haec quoque iam expensa fertis late possidet sed multum debet habet domum formosam sed alienis nummis paratam familiam nemo cito speciosiorem producet sed nominibus non respondet si creditoribus soluerit nihil illi supererit idem in reliquis quoque facere debebitis et excutere quantum proprii quisque habeat diuitem illum putas quia aurea supellex etiam in uia sequitur quia in omnibus prouinciis arat quia magnus kalendari liber uoluitur quia tantum suburbani agri possidet quantum inuidiose in desertis apuliae possideret cum omnia dixeris pauper est quare quia debet quantum inquis omnia nisi forte iudicas interesse utrum aliquis ab homine an a fortuna mutuum sumpserit quid ad rem pertinent mulae saginatae unius omnes coloris quid ista uehicula caelata instratos ostro alipedes pictisque tapetis aurea pectoribus demissa monilia pendent tecti auro fuluum mandunt sub dentibus aurum ista nec dominum meliorem possunt facere nec mulam m cato censorius quem tam e re publica fuit nasci quam scipionem alter enim cum hostibus nostris bellum alter cum moribus gessit cantherio uehebatur et hippoperis quidem inpositis ut secum utilia portaret o quam cuperem illi nunc occurrere aliquem ex his trossulis in uia diuitibus cursores et numidas et multum ante se pulueris agentem hic sine dubio cultior comitatiorque quam m cato uideretur hic qui inter illos apparatus delicatos cum maxime dubitat utrum se ad gladium locet an ad cultrum o quantum erat saeculi decus imperatorem triumphalem censorium quod super omnia haec est catonem uno caballo esse contentum et ne toto quidem partem enim sarcinae ab utroque latere dependentes occupabant ita non omnibus obesis mannis et asturconibus et tolutariis praeferres unicum illum equum ab ipso catone defrictum uideo non futurum finem in ista materia ullum nisi quem ipse mihi fecero hic itaque conticiscam quantum ad ista quae sine dubio talia diuinauit futura qualia nunc sunt qui primus appellauit inpedimenta nunc uolo paucissimas adhuc interrogationes nostrorum tibi reddere ad uirtutem pertinentes quam satisfacere uitae beatae contendimus quod bonum est bonos facit nam et in arte musica quod bonum est facit musicum fortuita bonum non faciunt ergo non sunt bona aduersus hoc sic respondent peripatetici ut quod primum proponimus falsum esse dicant ab eo inquiunt quod est bonum non utique fiunt boni in musica est aliquid bonum tamquam tibia aut chorda aut organum aliquod aptatum ad usus canendi nihil tamen horum facit musicum his respondebimus non intellegitis quomodo posuerimus quod bonum est in musica non enim id dicimus quod instruit musicum sed quod facit tu ad supellectilem artis non ad artem uenis si quid autem in ipsa arte musica bonum est id utique musicum faciet etiamnunc facere istuc planius uolo bonum in arte musica duobus modis dicitur alterum quo effectus musici adiuuatur alterum quo ars ad effectum pertinent instrumenta tibiae et organa et chordae ad artem ipsam non pertinent est enim artifex etiam sine istis uti forsitan non potest arte hoc non est aeque duplex in homine idem enim est bonum et hominis et uitae quod contemptissimo cuique contingere ac turpissimo potest bonum non est opes autem et lenoni et lanistae contingunt ergo non sunt bona falsum est inquiunt quod proponitis nam et in grammatice et in arte medendi aut gubernandi uidemus bona humillimis quibusque contingere sed istae artes non sunt magnitudinem animi professae non consurgunt in altum nec fortuita fastidiunt uirtus extollit hominem et super cara mortalibus conlocat nec ea quae bona nec ea quae mala uocantur aut cupit nimis aut expauescit chelidon unus ex cleopatrae mollibus atrimonium grande possedit nuper natalis tam inprobae linguae quam inpurae in cuius ore feminae purgabantur et multorum heres fuit et multos habuit heredes quid ergo utrum illum pecunia inpurum effecit an ipse pecuniam inspurcauit quae sic in quosdam homines quomodo denarius in cloacam cadit uirtus super ista consistit suo aere censetur nihil ex istis quolibet incurrentibus bonum iudicat medicina et gubernatio non interdicit sibi ac suis admiratione talium rerum qui non est uir bonus potest nihilominus medicus esse potest gubernator potest grammaticus tam mehercules quam cocus cui contingit habere rem non quamlibet hunc non quemlibet dixeris qualia quisque habet talis est fiscus tanti est quantum habet immo in accessionem eius uenit quod habet quis pleno sacculo ullum pretium ponit nisi quod pecuniae in eo conditae numerus effecit idem euenit magnorum dominis patrimoniorum accessiones illorum et appendices sunt quare ergo sapiens magnus est quia magnum animum habet uerum est ergo quod contemptissimo cuique contingit bonum non esse itaque indolentiam numquam bonum dicam habet illam cicada habet pulex ne quietem quidem et molestia uacare bonum dicam quid est otiosius uerme quaeris quae res sapientem faciat quae deum des oportet illi diuinum aliquid caeleste magnificum non in omnes bonum cadit nec quemlibet possessorem patitur uide et quid quaeque ferat regio et quid quaeque recuset hic segetes illic ueniunt felicius uuae arborei fetus alibi atque iniussa uirescunt gramina nonne uides croceos ut tmolus odores india mittit ebur molles sua tura sabaei at chalibes nudi ferrum ista in regiones discripta sunt ut necessarium mortalibus esset inter ipsos commercium si inuicem alius aliquid ab alio peteret summum illud bonum habet et ipsum suam sedem non nascitur ubi ebur nec ubi ferrum quis sit summi boni locus quaeris animus hic nisi purus ac sanctus est deum non capit bonum ex malo non fit diuitiae autem fiunt fiunt autem ex auaritia diuitiae ergo non sunt bonum non est inquit uerum bonum ex malo non nasci ex sacrilegio enim et furto pecunia nascitur itaque malum quidem est sacrilegium et furtum sed ideo quia plura mala facit quam bona dat enim lucrum sed cum metu sollicitudine tormentis et animi et corporis quisquis hoc dicit necesse est recipiat sacrilegium sicut malum sit quia multa mala facit ita bonum quoque ex aliqua parte esse quia aliquid boni facit quo quid fieri portentuosius potest quamquam sacrilegium furtum adulterium inter bona haberi prorsus persuasimus quam multi furto non erubescunt quam multi adulterio gloriantur nam sacrilegia minuta puniuntur magna in triumphis feruntur adice nunc quod sacrilegium si omnino ex aliqua parte bonum est etiam honestum erit et recte factum uocabitur nostra enim actio est quod nullius mortalium cogitatio recipit ergo bona nasci ex malo non possunt nam si ut dicitis ob hoc unum sacrilegium malum est quia multum mali adfert si remiseris illi supplicia si securitatem spoponderis ex toto bonum erit atqui maximum scelerum supplicium in ipsis est erras inquam si illa ad carnificem aut carcerem differs statim puniuntur cum facta sunt immo dum fiunt non nascitur itaque ex malo bonum non magis quam ficus ex olea ad semen nata respondent bona degenerare non possunt quemadmodum ex turpi honestum non nascitur ita ne ex malo quidem bonum nam idem est honestum et bonum quidam ex nostris aduersus hoc sic respondent putemus pecuniam bonum esse undecumque sumptam non tamen ideo ex sacrilegio pecunia est etiam si ex sacrilegio sumitur hoc sic intellege in eadem urna et aurum est et uipera si aurum ex urna sustuleris non ideo sustuleris quia illic et uipera est non ideo inquam mihi urna aurum dat quia uiperam habet sed aurum dat cum et uiperam habeat eodem modo ex sacrilegio lucrum fit non quia turpe et sceleratum est sacrilegium sed quia et lucrum habet quemadmodum in illa urna uipera malum est non aurum quod cum uipera iacet sic in sacrilegio malum est scelus non lucrum a quibus dissentio dissimillima enim utriusquerei condicio est illic aurum possum sine uipera tollere hic lucrum sine sacrilegio facere non possum lucrum istud non est adpositum sceleri sed inmixtum quod dum consequi uolumus in multa mala incidimus id bonum non est dum diuitias autem consequi uolumus in multa mala incidimus ergo diuitiae bonum non sunt duas inquit significationes habet propositio uestra unam dum diuitias consequi uolumus in multa nos mala incidere in multa autem mala incidimus et dum uirtutem consequi uolumus aliquis dum nauigat studii causa naufragium fecit aliquis captus est altera significatio talis est per quod in mala incidimus bonum non est huic propositioni non erit consequens per diuitias nos aut per uoluptates in mala incidere aut si per diuitias in multa mala incidimus non tantum bonum non sunt diuitiae sed malum sunt uos autem illas dicitis tantum bonum non esse praeterea inquit conceditis diuitias habere aliquid usus inter commoda illas numeratis atqui eadem ratione ne commodum quidem erunt per illas enim multa nobis incommoda eueniunt his quidam hoc respondent erratis qui incommoda diuitis inputatis illae neminem laedunt aut sua nocet cuique stultitia aut aliena nequitia sic quemadmodum gladius neminem occidit occidentis telum est non ideo diuitiae tibi nocent si propter diuitias tibi nocetur posidonius ut ego existimo melius qui ait diuitias esse causam malorum non quia ipsae faciunt aliquid sed quia facturos inritant alia est enim causa efficiens quae protinus necessest noceat alia praecedens hanc praecedentem causam diuitiae habent inflant animos superbiam pariunt inuidiam contrahunt et usque eo mentem alienant ut fama pecuniae nos etiam nocitura delectet bona autem omnia carere culpa decet pura sunt non corrumpunt animos non sollicitant extollunt quidem et dilatant sed sine tumore quae bona sunt fiduciam faciunt diuitiae audaciam quae bona sunt magnitudinem animi dant diuitiae insolentiam nihil autem aliud est insolentia quam species magnitudinis falsa isto modo inquit etiam malum sunt diuitiae non tantum bonum non sunt essent malum si ipsae nocerent si ut dixi haberent efficientem causam nunc praecedentem habent et quidem non inritantem tantum animos sed adtrahentem speciem enim boni offundunt ueri similem ac plerisque credibilem habet uirtus quoque praecedentem causam ad inuidiam multis enim propter sapientiam multis propter iustitiam inuidetur sed nec ex se hanc causam habet nec ueri similem contra enim ueri similior illa species hominum animis obicitur a uirtute quae illos in amorem et admirationem uocet posidonius sic interrogandum ait quae neque magnitudinem animo dant nec fiduciam nec securitatem non sunt bona diuitiae autem et bona ualetudo et similia his nihil horum faciunt ergo non sunt bona hanc interrogationem magis etiamnunc hoc modo intendit quae neque magnitudinem animo dant nec fiduciam nec securitatem contra autem insolentiam tumorem arrogantiam creant mala sunt a fortuitis autem in haec inpellimur ergo non sunt bona hac inquit ratione ne commoda quidem ista erunt alia est commodorum condicio alia bonorum commodum est quod plus usus habet quam molestiae bonum sincerum esse debet et ab omni parte innoxium non est id bonum quod plus prodest sed quod tantum prodest praeterea commodumet ad animalia pertinet et ad inperfectos homines et ad stultos itaque potest ei esse incommodum mixtum sed commodum dicitur a maiore sui parte aestimatum bonum ad unum sapientem pertinet inuiolatum esse oportet bonum animum habe unus tibi nodus sed herculaneus restat ex malis bonum non fit ex multis paupertatibus diuitiae fiunt ergo diuitiae bonum non sunt hanc interrogationem nostri non agnoscunt peripatetici et fingunt illam et soluunt ait autem posidonius hoc sophisma per omnes dialecticorum scholas iactatum sic ab antipatro refelli paupertas non per possessionem dicitur sed per detractionem uel ut antiqui dixerunt orbationem graeci kata steresin dicunt non quod habeat dicit sed quod non habeat itaque ex multis inanibus nihil impleri potest diuitias multae res faciunt non multae inopiae aliter inquit quam debes paupertatem intellegis paupertas enim est non quae pauca possidet sed quae multa non possidet ita non ab eo dicitur quod habet sed ab eo quod ei deest facilius quod uolo exprimerem si latinum uerbum esset quo anuparxia significaretur hanc paupertati antipater adsignat ego non uideo quid aliud sit paupertas quam parui possessio de isto uidebimus si quando ualde uacabit quae sit diuitiarum quae paupertatis substantia sed tunc quoque considerabimus numquid satius sit paupertatem permulcere diuitiis demere supercilium quam litigare de uerbis quasi iam de rebus iudicatum sit putemus nos ad contionem uocatos lex de abolendis diuitis fertur his interrogationibus suasuri aut dissuasuri sumus his effecturi ut populus romanus paupertatem fundamentum et causam imperii sui requirat ac laudet diuitias autem suas timeat ut cogitet has se apud uictos repperisse hinc ambitum et largitiones et tumultus in urbem sanctissimam temperatissimam inrupisse nimis luxuriose ostentari gentium spolia quod unus populus eripuerit omnibus facilius ab omnibus uni eripi posse haec satius est suadere et expugnare adfectus non circumscribere si possumus fortius loquamur si minus apertius uale lxxxuiii de liberalibus studiis quid sentiam scire desideras nullum suspicio nullum in bonis numero quod ad aes exit meritoria artificia sunt hactenus utilia si praeparant ingenium non detinent tamdiu enim istis inmorandum est quamdiu nihil animus agere maius potest rudimenta sunt nostra non opera quare liberalia studia dicta sint uides quia homine libero digna sunt ceterum unum studium uere liberale est quod liberum facit hoc est sapientiae sublime forte magnanimum cetera pusilla et puerilia sunt an tu quicquam in istis esse credis boni quorum professores turpissimos omnium ac flagitiosissimos cernis non discere debemus ista sed didicisse quidam illud de liberalibus studiis quaerendum iudicauerunt an uirum bonum facerent ne promittunt quidem nec huius rei scientiam adfectant grammatice circa curam sermonis uersatur et si latius euagari uult circa historias iam ut longissime fines suos proferat circa carmina quid horum ad uirtutem uiam sternit sillabarum enarratio et uerborum diligentia et fabularum memoria et uersuum lex ac modificatio quid ex his metum demit cupiditatem eximit libidinem frenat ad geometriam transeamus et ad musicen nihil apud illas inuenies quod uetet timere uetet cupere quae quisquis ignorat alia frustra scit utrum doceant isti uirtutem an non si non docent ne tradunt quidem si docent philosophi sunt uis scire quam non ad docendam uirtutem consederint aspice quam dissimilia inter se omnium studia sint atqui similitudo esset idem docentium nisi forte tibi homerum philosophum fuisse persuadent cum his ipsis quibus colligunt negent nam modo stoicum illum faciunt uirtutem solam probantem et uoluptates refugientem et ab honesto ne inmortalitatis quidem pretio recedentem modo epicureum laudantem statum quietae ciuitatis et inter conuiuia cantusque uitam exigentis modo peripateticum tria bonorum genera inducentem modo academicum omnia incerta dicentem apparet nihil horum esse in illo quia omnia sunt ista enim inter se dissident demus illis homerum philosophum fuisse nempe sapiens factus est antequam carmina ulla cognosceret ergo illa discamus quae homerum fecere sapientem hoc quidem me quaerere uter maioraetate fuerit homerus an hesiodus non magis ad rem pertinet quam scire cum minor hecuba fuerit quam helena quare tam male tulerit aetatem quid inquam annos patrocli et achillis inquirere ad rem existimas pertinere quaeris ulixes ubi errauerit potius quam efficias ne nos semper erremus non uacat audire utrum inter italiam et siciliam iactatus sit an extra notum nobis orbem neque enim potuit in tam angusto error esse tam longus tempestates nos animi cotidie iactant et nequitia in omnia ulixis mala inpellit non deest forma quae sollicitet oculos non hostis hinc monstra effera et humano cruore gaudentia hinc insidiosa blandimenta aurium hinc naufragia et tot uarietates malorum hoc me doce quomodo patriam amem quomodo uxorem quomodo patrem quomodo ad haec tam honesta uel naufragus nauigem quid inquiris an penelopa inpudica fuerit an uerba saeculo suo dederit an ulixem illum esse quem uidebat antequam sciret suspicata sit doce me quid sit pudicitia et quantum in ea bonum in corpore an in animo posita sit ad musicum transeo doces me quomodo inter se acutae ac graues consonent quomodo neruorum disparem reddentium sonum fiat concordia fac potius quomodo animus secum meus consonet nec consilia mea discrepent monstras mihi qui sint modi flebiles monstra potius quomodo inter aduersa non emittam flebilem uocem metiri me geometres docet latifundia potius quam doceat quomodo metiar quantum homini satis sit numerare docet me et auaritiae commodat digitos potius quam doceat nihil ad rem pertinere istas conputationes non esse feliciorem cuius patrimonium tabularios lassat immo quam superuacua possideat qui infelicissimus futurus est si quantum habeat per se conputare cogetur quid mihi prodest scire agellum in partes diuidere si nescio cum fratre diuidere quid prodest colligere subtiliter pedes iugeri et conprendere etiam si quid decempedam effugit si tristem me facit uicinus inpotens et aliquid ex meo abradens docet quomodo nihil perdam ex finibus meis at ego discere uolo quomodo totos hilaris amittam paterno agro et auito inquit expellor quid ante auum tuum quis istum agrum tenuit cuius non dico hominis sed populi fuerit potes expedire non dominus isto sed colonus intrasti cuius colonus es si bene tecum agitur heredis negant iurisconsulti quicquam usu capi publicum hoc quod tenes quod tuum dicis publicum est et quidem generis humani o egregiam artem scis rotunda metiri in quadratum redigis quamcumque acceperis formam interualla siderum dicis nihil est quod in mensuram tuam non cadat si artifex es metire hominis animum dic quam magnus sit dic quam pusillus sit scis quae recta sit linea quid tibi prodest si quid in uita rectum sit ignoras uenio nunc ad illum qui caelestium notitia gloriatur frigida saturni sese quo stella receptet quos ignis caeli cillenius erret in orbes hoc scire quid proderit ut sollicitus sim cum saturnus et mars ex contrario stabunt aut cum mercurius uespertinum faciet occasum uidente saturno potius quam hoc discam ubicumque sunt ista propitia esse nec posse mutari agit illa continuus ordo fatorum et ineuitabilis cursus per statas uices remeant et effectus rerum omnium aut mouent aut notant sed siue quidquid euenit faciunt quid inmutabilis rei notitia proficiet siue significant quid refert prouidere quod effugere non possis scias ista nescias fient si uero solem ad rapidum stellasque sequentes ordine respicies numquam te crastina fallet hora nec insidiis noctis capiere serenae satis abundeque prouisum est ut ab insidiis tutus essem numquid me crastina non fallit hora fallit enim quod nescienti euenit ego quid futurum sit nescio quid fieri possit scio ex hoc nihil deprecabor totum expecto si quid remittitur boni consulo fallit me hora si parcit sed ne sic quidem fallit nam quemadmodum scio omnia accidere posse sic scio et non utique casura itaque secunda expecto malis paratus sum in illo feras me necesse est non per praescriptum euntem non enim adducor ut in numerum liberalium artium pictores recipiam non magis quam statuarios aut marmorarios aut ceteros luxuriae ministros aeque luctatores et totam oleo ac luto constantem scientiam expello ex his studiis liberalibus aut et unguentarios recipiam et cocos et ceteros uoluptatibus nostris ingenia accommodantes sua quid enim oro te liberale habent isti ieiuni uomitores quorum corpora in sagina animi in macie et ueterno sunt an liberale studium istuc esse iuuentuti nostrae credimus quam maiores nostri rectam exercuerunt hastilia iacere sudem torquere equum agitare arma tractare nihil liberos suos docebant quod discendum esset iacentibus sed nec hae nec illae docent aluntue uirtutem quid enim prodest equum regere et cursum eius freno temperare adfectibus effrenatissimis abstrahi quid prodest multos uincere luctatione uel caestu ab iracundia uinci quid ergo nihil nobis liberalia conferunt studia ad alia multum ad uirtutem nihil nam et hae uiles ex professo artes quae manu constant ad instrumenta uitae plurimum conferunt tamen ad uirtutem non pertinent quare ergo liberalibus studiis filios erudimus non quia uirtutem dare possunt sed quia animum ad accipiendam uirtutem praeparant quemadmodum prima illa ut antiqui uocabant litteratura per quam pueris elementa traduntur non docet liberales artes sed mox percipiendis locum parat sic liberales artes non perducunt animum ad uirtutem sed expediunt quattuor ait esse artium posidonius genera sunt uulgares et sordidae sunt ludicrae sunt pueriles sunt liberales uulgares opificum quae manu constant et ad instruendam uitam occupatae sunt in quibus nulla decoris nulla honesti simulatio est ludicrae sunt quae ad uoluptatem oculorum atque aurium tendunt his adnumeres licet machinatores qui pegmata per se surgentia excogitant et tabulata tacite in sublime crescentia et alias ex inopinato uarietates aut dehiscentibus quae cohaerebant aut his quae distabant sua sponte coeuntibus aut his quae eminebant paulatim in se residentibus his inperitorum feriuntur oculi omnia subita quia causas non nouere mirantium pueriles sunt et aliquid habentes liberalibus simile hae artes quas egkuklious graeci nostri autem liberales uocant solae autem liberales sunt immo ut dicam uerius liberae quibus curae uirtus est quemadmodum inquit est aliqua pars philosophiae naturalis est aliqua moralis est aliqua rationalis sic et haec quoque liberalium artium turba locum sibi in philosophia uindicat cum uentum est ad naturales quaestiones geometriae testimonio statur ergo eius quam adiuuat pars est multa adiuuant nos nec ideo partes nostri sunt immo si partes essent non adiuuarent cibus adiutorium corporis nec tamen pars est aliquod nobis praestat geometria ministerium sic philosophiae necessaria est quomodo ipsi faber sed nec hic geometriae pars est nec illa philosophiae praeterea utraque fines suos habet sapiens enim causas naturalium et quaerit et nouit quorum numeros mensurasque geometres persequitur et supputat qua ratione constent caelestia quae illis sit uis quaeue natura sapiens scit cursus et recursus et quasdam obuersationes per quas descendunt et adleuantur ac speciem interdum stantium praebent cum caelestibus stare non liceat colligit mathematicus quae causa in speculo imagines exprimat sciet sapiens illud tibi geometres potest dicere quantum abesse debeat corpus ab imagine et qualis forma speculi quales imagines reddat magnum esse solem philosophus probabit quantus sit mathematicus qui usu quodam et exercitatione procedit sed ut procedat inpetranda illi quaedam principia sunt non est autem ars sui iuris cui precarium fundamentum est philosophia nil ab alio petit totum opus a solo excitat mathematice ut ita dicam superficiaria est in alieno aedificat accipit prima quorum beneficio ad ulteriora perueniat si per se iret ad uerum si totius mundi naturam posset conprendere dicerem multum conlaturam mentibus nostris quae tractatu caelestium crescunt trahuntque aliquid ex alto una re consummatur animus scientia bonorum ac malorum inmutabili nihil autem ulla ars alia de bonis ac malis quaerit singulas lubet circumire uirtutes fortitudo contemptrix timendorum est terribilia et sub iugum libertatem nostram mittentia despicit prouocat frangit numquid ergo hanc liberalia studia corroborant fides sanctissimum humani pectoris bonum est nulla necessitate ad fallendum cogitur nullo corrumpitur praemio ure inquit caede occide non prodam sed quo magis secreta quaeret dolor hoc illa altius condam numquid liberalia studia hos animos facere possunt temperantia uoluptatibus imperat alias odit atque abigit alias dispensat et ad sanum modum redigit nec umquam ad illas propter ipsas uenit scit optimum esse modum cupitorum non quantum uelis sed quantum debeas sumere humanitas uetat superbum esse aduersus socios uetat amarum uerbis rebus adfectibus comem se facilemque omnibus praestat nullum alienum malum putat bonum autem suum ideo maxime quod alicui bono futurum est amat numquid liberalia studia hos mores praecipiunt non magis quam simplicitatem quam modestiam ac moderationem non magis quam frugalitatem ac parsimoniam non magis quam clementiam quae alieno sanguini tamquam suo parcit et scit homini non esse homine prodige utendum cum dicatis inquit sine liberalibus studiis ad uirtutem non perueniri quemadmodum negatis illa nihil conferre uirtuti quia nec sine cibo ad uirtutem peruenitur cibus tamen ad uirtutem non pertinet ligna naui nihil conferunt quamuis non fiat nauis nisi ex lignis non est inquam cur aliquid putes eius adiutorio fieri sine quo non potest fieri potest quidem etiam illud dici sine liberalibus studiis ueniri ad sapientiam posse quamuis enim uirtus discenda sit tamen non per haec discitur quid est autem quare existimem non futurum sapientem eum qui litteras nescit cum sapientia non sit in litteris res tradit non uerba et nescio an certior memoria sit quae nullum extra se subsidium habet magna et spatiosa res est sapientia uacuo illi loco opus est de diuinis humanisque discendum est de praeteritis de futuris de caducis de aeternis de tempore de quo uno uide quam multa quaerantur primum an per se sit aliquid deinde an aliquid ante tempus sit sine tempore cum mundo coeperit an etiam ante mundum quia fuerit aliquid fuerit et tempus innumerabiles quaestiones sunt de animo tantum unde sit qualis sit quando esse incipiat quamdiu sit aliunde alio transeat et domicilia mutet in alias animalium formas aliasque coniectus an non amplius quam semel seruiat et emissus uagetur in toto utrum corpus sit an non sit quid sit facturus cum per nos aliquid facere desierit quomodo libertate sua usurus cum ex hac effugerit cauea an obliuiscatur priorum et illinc nosse se incipiat unde corpori abductus in sublime secessit quamcumque partem rerum humanarum diuinarumque conprenderis ingenti copia quaerendorum ac discendorum fatigaberis haec tam multa tam magna ut habere possint liberum hospitium superuacua ex animo tollenda sunt non dabit se in has angustias uirtus laxum spatium res magna desiderat expellantur omnia totum pectus illi uacet at enim delectat artium notitia multarum tantum itaque ex illis retineamus quantum necessarium est an tu existimas reprendendum qui superuacua usibus comparat et pretiosarum rerum pompam in domo explicat non putas eum qui occupatus est in superuacua litterarum supellectile plus scire uelle quam sit satis intemperantiae genus est quid quod ista liberalium artium consectatio molestos uerbosos intempestiuos sibi placentes facit et ideo non discentes necessaria quia superuacua didicerunt quattuor milia librorum didimus grammaticus scripsit misererer si tam multa superuacua legisset in his libris de patria homeri quaeritur in his de aeneae matre uera in his libidinosior anacreon an ebriosior uixerit in his an sappho publica fuerit et alia quae erant dediscenda si scires i nunc et longam esse uitam nega sed ad nostros quoque cum perueneris ostendam multa securibus recidenda magno inpendio temporum magna alienarum aurium molestia laudatio haec constat o hominem litteratum simus hoc titulo rusticiore contenti o uirum bonum itane est annales euoluam omnium gentium et quis primus carmina scripserit quaeram quantum temporis inter orphea intersit et homerum cum fastos non habeam conputabo et aristarchi notas quibus aliena carmina conpunxit recognoscam et aetatem in sillabis conteram itane in geometriae puluere haerebo adeo mihi praeceptum illud salutare excidit tempori parce haec sciam et quid ignorem apion grammaticus qui sub c caesare tota circulatus est graecia et in nomen homeri ab omnibus 