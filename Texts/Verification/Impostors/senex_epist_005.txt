quidem grauiter affectis sanitatis loco est bona remissio dum me illi paro tu interim qui potes qui intellegis unde quo euaseris et ex eo suspicaris quousque sis euasurus compone mores tuos attolle animum aduersus formidata consiste numerare eos noli qui tibi metum faciunt nonne uideatur stultus si quis multitudinem eo loco timeat per quem transitus singulis est aeque ad tuam mortem multis aditus non est licet illam multi minentur sic istuc natura disposuit spiritum tibi tam unus eripiet quam unus dedit si pudorem haberes ultimam mihi pensionem remisisses sed ne ego quidem me sordide geram in finem aeris alieni et tibi quod debeo impingam numquam uolui populo placere nam quae ego scio non probat populus quae probat populus ego nescio quis hoc inquis tamquam nescias cui imperem epicurus sed idem hoc omnes tibi ex omni domo conclamabunt peripatetici academici stoici cinici quis enim placere populo potest cui placet uirtus malis artibus popularis fauor quaeritur similem te illis facias oportet non probabunt nisi agnouerint multo autem ad rem magis pertinet qualis tibi uidearis quam aliis conciliari nisi turpi ratione amor turpium non potest quid ergo illa laudata et omnibus praeferenda artibus rebusque philosophia praestabit scilicet ut malis tibi placere quam populo ut aestimes iudicia non numeres ut sine metu deorum hominumque uiuas ut aut uincas mala aut finias ceterum si te uidero celebrem secundis uocibus uulgi si intrante te clamor et plausus pantomimica ornamenta obstrepuerint si tota ciuitate te feminae puerique laudauerint quidni ego tui miserear cum sciam quae uia ad istum fauorem ferat uale l annaei epistularum moralium ad lucilium liber quartus xxx bassum aufidium uirum optimum uidi quassum aetati obluctantem sed iam plus illum degrauat quam quod possit attolli magno senectus et uniuerso pondere incubuit scis illum semper infirmi corporis et exsucti fuisse diu illud continuit et ut uerius dicam concinnauit subito defecit quemadmodum in naue quae sentinam trahit uni rimae aut alteri obsistitur ubi plurimis locis laxari coepit et cedere succurri non potest nauigio dehiscenti ita in senili corpore aliquatenus imbecillitas sustineri et fulciri potest ubi tamquam in putri aedificio omnis iunctura diducitur et dum alia excipitur alia discinditur circumspiciendum est quomodo exeas bassus tamen noster alacer animo est hoc philosophia praestat in conspectu mortis hilarem esse et in quocumque corporis habitu fortem laetumque nec deficientem quamuis deficiatur magnus gubernator et scisso nauigat uelo et si exarmauit tamen reliquias nauigii aptat ad cursum hoc facit bassus noster et eo animo uultuque finem suum spectat quo alienum spectare nimis securi putares magna res est lucili haec et diu discenda cum aduentat hora illa ineuitabilis aequo animo abire alia genera mortis spei mita sunt desinit morbus incendium exstinguitur ruina quos uidebatur oppressura deposuit mare quos hauserat eadem ui qua sorbebat eiecit incolumes gladium miles ab ipsa perituri ceruice re uocauit nil habet quod speret quem senectus ducit ad mortem huic uni intercedi non potest nullo genere homines mollius moriuntur sed nec diutius bassus noster uidebatur mihi prosequi se et componere et uiuere tamquam superstes sibi et sapienter ferre desiderium sui nam de morte multa loquitur et id agit sedulo ut nobis persuadeat si quid incommodi aut metus in hoc negotio est morientis uitium esse non mortis non magis in ipsa quicquam esse molestiae quam post ipsam tam demens autem est qui timet quod non est passurus quam qui timet quod non est sensurus an quis quam hoc futurum credit ut per quam nihil sentiatur ea sentiatur ergo inquit mors adeo extra omne malum est ut sit extra omnem malorum metum haec ego scio et saepe dicta et saepe dicenda sed neque cum legerem aeque mihi profuerunt neque cum audirem iis dicentibus qui negabant timenda a quorum metu aberant hic uero plurimum apud me auctoritatis habuit cum loqueretur de morte uicina dicam enim quid sentiam puto fortiorem esse eum qui in ipsa morte est quam qui circa mortem mors enim admota etiam imperitis animum dedit non uitandi ineuitabilia si gladiator tota pugna timidissimus iugulum aduersario praestat et errantem gladium sibi attemperat at illa quae in propinquo est utique uentura desiderat lentam animi firmitatem quae est rarior nec potest nisi a sapiente praestari libentissime itaque illum audiebam quasi ferentem de morte sententiam et qualis esset eius natura uelut propius inspectae indicantem plus ut puto fidei haberet apud te plus ponderis si quis reuixisset et in morte nihil mali esse narraret expertus accessus mortis quam perturbationem afferat optime tibi hi dicent qui secundum illam steterunt qui uenientem et uiderunt et receperunt inter hos bassum licet numeres qui nos decipi noluit is ait tam stultum esse qui mortem timeat quam qui senectutem nam quemadmodum senectus adulescentiam sequitur ita mors senectutem uiuere noluit qui mori non uult uita enim cum exceptione mortis data est ad hanc itur quam ideo timere dementis est quia certa exspectantur dubia metuuntur mors necessitatem habet aequam et inuictam quis queri potest in ea condicione se esse in qua nemo non est prima autem pars est aequitatis aequalitas sed nunc superuacuum est naturae causam agere quae non aliam uoluit legem nostram esse quam suam quid quid composuit resoluit et quidquid resoluit componit iterum iam uero si cui contigit ut illum senectus leuiter emitteret non repente auulsum uitae sed minutatim subductum o ne ille agere gratias diis omnibus debet quod satiatus ad requiem homini necessariam lasso gratam perductus est uides quosdam optantes mortem et quidem magis quam rogari solet uita nescio utros existimem maiorem nobis animum dare qui deposcunt mortem an qui hilares eam quietique opperiuntur quoniam illud ex rabie interdum ac repentina indignatione fit haec ex iudicio certo tranquillitas est uenit aliquis ad mortem iratus mortem uenientem nemo hilaris excepit nisi qui se ad illam diu composuerat fateor ergo ad hominem mihi carum ex pluribus me causis frequentius uenisse ut scirem an illum totiens eundem inuenirem numquid cum corporis uiribus minueretur animi uigor qui sic crescebat illi quomodo manifestior notari solet agitatorum laetitia cum septimo spatio palmae appropinquat dicebat quidem ille epicuri praeceptis obsequens primum sperare se nullum dolorem esse in illo extremo anhelitu si tamen esset habere aliquantum in ipsa breuitate solacii nullum enim dolorem longum esse qui magnus est ceterum succursurum sibi etiam in ipsa distractione animae corporis que si cum cruciatu id fieret post illum dolorem se dolere non posse non dubitare autem se quin senilis anima in primis labris esset nec magna ui distraheretur a corpore ignis qui alentem materiam occupauit aqua et interdum ruina exstinguendus est ille qui alimentis deficitur sua sponte subsidit libenter haec mi lucili audio non tamquam noua sed tamquam in rem praesentem perductus quid ergo non multos spectaui abrumpentes uitam ego uero uidi sed plus momenti apud me habent qui ad mortem ueniunt sine odio uitae et admittunt illam non attrahunt illud quidem aiebat tormentum nostra nos sentire opera quod tunc trepidamus cum prope a nobis esse credimus mortem a quo enim non prope est parata omnibus locis omnibusque momentis sed consideremus inquit tunc cum aliqua causa moriendi uidetur accedere quanto aliae propiores sint quae non timentur hostis alicui mortem minabatur hanc cruditas occupauit si distinguere uoluerimus causas metus nostri inueniemus alias esse alias uideri non mortem timemus sed cogitationem mortis ab ipsa enim semper tantundem absumus ita si timenda mors est semper timenda est quod enim morti tempus exemptum est sed uereri debeo ne tam longas epistulas peius quam mortem oderis itaque finem faciam tu tamen mortem ut numquam timeas semper cogita uale xxxi agnosco lucilium meum incipit quem promiserat exhibere sequere illum impetum animi quo ad optima quaeque calcatis popularibus bonis ibas non desidero maiorem melioremque te fieri quam moliebaris fundamenta tua multum loci occupauerunt tantum effice quantum conatus es et illa quae tecum in animo tulisti tracta ad summam sapiens eris si cluseris aures quibus ceram parum est obdere firmiore spissamento opus est quam in sociis usum ulixem ferunt illa uox quae timebatur erat blanda non tamen publica at haec quae timenda est non ex uno scopulo sed ex omni terrarum parte circumsonat praeteruehere itaque non unum locum insidiosa uoluptate suspectum sed omnes urbes surdum te amantissimis tuis praesta bono animo mala precantur et si esse uis felix deos ora ne quid tibi ex his quae optantur eueniat non sunt ista bona quae in te isti uolunt congeri unum bonum est quod beatae uitae causa et firmamentum est sibi fidere hoc autem contingere non potest nisi contemptus est labor et in eorum numero habitus quae neque bona sunt neque mala fieri enim non potest ut una ulla res modo mala sit modo bona modo leuis et perferenda modo expauescenda labor bonum non est quid ergo est bonum laboris contemptio itaque in uanum operosos culpauerim rursus ad honesta nitentes quanto magis incubuerint minus que sibi uinci ac strigare permiserint admirabor et clamabo tanto melior surge et inspira et cliuum istum uno si potes spiritu exsupera generosos animos labor nutrit non est ergo quod ex illo uoto uetere parentum tuorum eligas quid contingere tibi uelis quid optes et in totum iam per maxima acto uiro turpe est etiam nunc deos fatigare quid uotis opus est fac te ipse felicem facies autem si intellexeris bona esse quibus admixta uirtus est turpia quibus malitia coniuncta est quemadmodum sine mixtura lucis nihil splendidum est nihil atrum nisi quod tenebras habet aut aliquid in se traxit obscuri quemadmodum sine adiutorio ignis nihil calidum est nihil sine aere frigidum ita honesta et turpia uirtutis ac malitiae societas efficit quid ergo est bonum rerum scientia quid malum est rerum imperitia ille prudens atque artifex pro tempore quaeque repellet aut eliget sed nec quae repellit timet nec miratur quae eligit si modo magnus illi et inuictus animus est summitti te ac deprimi ueto laborem si non recuses parum est posce quid ergo inquis labor friuolus et superuacuus et quem humiles causae euocauerunt non est malus non magis quam ille qui pulchris rebus impenditur quoniam animi est ipsa tolerantia quae se ad dura et aspera hortatur ac dicit quid cessas non est uiri timere sudorem huc et illud accedat ut perfecta uirtus sit aequalitas ac tenor uitae per omnia consonans sibi quod non potest esse nisi rerum scientia contingit et ars per quam humana ac diuina noscantur hoc est summum bonum quod si occupas incipis deorum socius esse non supplex quomodo inquis isto peruenitur non per poeninum graiumue montem nec per deserta candauiae nec sirtes tibi nec scilla aut charibdis adeundae sunt quae tamen omnia transisti procuratiunculae pretio tutum iter est iucundum est ad quod natura te instruxit dedit tibi illa quae si non deserueris par deo surges parem autem te deo pecunia non faciet deus nihil habet praetexta non faciet deus nudus est fama non faciet nec ostentatio tui et in populos nominis dimissa notitia nemo nouit deum multi de illo male existimant et impune non turba seruorum lecticam tuam per itinera urbana ac peregrina portantium deus ille maximus potentissimusque ipse uehit omnia ne forma quidem et uires beatum te facere possunt nihil horum patitur uetustatem quaerendum est quod non fiat in dies peius cui non possit obstari quid hoc est animus sed hic rectus bonus magnus quid aliud uoces hunc quam deum in corpore humano hospitantem hic animus tam in equitem romanum quam in libertinum quam in seruum potest cadere quid est enim eques romanus aut libertinus aut seruus nomina ex ambitione aut iniuria nata subsilire in caelum ex angulo licet exsurge modo et te quoque dignum finge deo finges autem non auro uel argento non potest ex hac materia imago deo exprimi similis cogita illos cum propitii essent fictiles fuisse uale xxxii inquiro de te et ab omnibus sciscitor qui ex ista regione ueniunt quid agas ubi et cum quibus moreris uerba dare non potes tecum sum sic uiue tamquam quid facias auditurus sim immo tamquam uisurus quaeris quid me maxime ex iis quae de te audio delectet quod nihil audio quod plerique ex iis quos interrogo nesciunt quid agas hoc est salutare non conuersari dissimilibus et diuersa cupientibus habeo quidem fiduciam non posse te detorqueri mansurumque in proposito etiam si sollicitantium turba circumeat quid ergo est non timeo ne mutent te timeo ne impediant multum autem nocet etiam qui moratur utique in tanta breuitate uitae quam breuiorem inconstantia facimus aliud eius subinde atque aliud facientes initium diducimus illam in particulas ac lancinamus propera ergo lucili carissime et cogita quantum additurus celeritati fueris si a tergo hostis instaret si equitem aduentare suspicareris ac fugientium premer uestigia fit hoc premeris accelera et euade perduc te in tutum et subinde considera quam pulchra res sit consummare uitam ante mortem deinde exspectare securum reliquam temporis sui partem nihil sibi in possessione beatae uitae positum quae beatior non fit si longior o quando illud uidebis tempus quo scies tempus ad te non pertinere quo tranquillus placidusque eris et crastini neglegens et in summa tui satietate uis scire quid sit quod faciat homines auidos futuri nemo sibi contigit optauerunt itaque tibi alia parentes tui sed ego contra omnium tibi eorum contemptum opto quorum illi copiam uota illorum multos compilant ut te locupletent quidquid ad te transferunt alicui detrahendum est opto tibi tui facultatem ut uagis cogitationibus agitata mens tandem resistat et certa sit ut placeat sibi et intellectis ueris bonis quae simul intellecta sunt possidentur aetatis adiectione non egeat ille demum necessitates supergressus est et exauctoratus ac liber qui uiuit uita peracta xxxiii desideras his quoque epistulis sicut prioribus adscribi aliquas uoces nostrorum procerum non fuerunt circa flosculos occupati totus contextus illorum uirilis est inaequalitatem scias esse ubi quae eminent notabilia sunt non est admirationi una arbor ubi in eandem altitudinem tota silua surrexit eiusmodi uocibus referta sunt carmina refertae historiae itaque nolo illas epicuri existimes esse publicae sunt et maxime nostrae sed in illo magis adnotantur quia rarae interim interueniunt quia inexspectatae quia mirum est fortiter aliquid dici ab homine mollitiam professo ita enim plerique iudicant apud me epicurus est et fortis licet manuleatus sit fortitudo et industria et ad bellum prompta mens tam in persas quam in alte cinctos cadit non est ergo quod exigas excerpta et repetita continuum est apud nostros quidquid apud alios excerpitur non habemus itaque ista ocliferia nec emptorem decipimus nihil inuenturum cum intrauerit praeter illa quae in fronte suspensa sunt ipsis permittimus unde uelint sumere exemplar iam puta nos uelle singulares sententias ex turba separare cui illas assignabimus zenoni an cleanthi an chrisippo an panaetio an posidonio non sumus sub rege sibi quisque se uindicat apud istos quidquid hermarchus dixit quidquid metrodorus ad unum refertur omnia quae quisquam in illo contubernio locutus est unius ductu et auspiciis dicta sunt non possumus inquam licet temptemus educere aliquid ex tanta rerum aequalium multitudine pauperis est numerare pecus quocumque miseris oculum id tibi occurret quod eminere posset nisi inter paria legeretur quare depone istam spem posse te summatim degustare ingenia maximorum uirorum tota tibi inspicienda sunt tota tractanda continuando res geritur et per lineamenta sua ingenii opus nectitur ex quo nihil subduci sine ruina potest nec recuso quominus singula membra dummodo in ipso homine consideres non est formonsa cuius crus laudatur aut brachium sed illa cuius uniuersa facies admirationem partibus singulis abstulit si tamen exegeris non tam mendice tecum agam sed plena manu fiet ingens eorum turba est passim iacentium sumenda erunt non colligenda non enim excidunt sed fluunt perpetua et inter se contexta sunt nec dubito quin multum conferant rudibus adhuc et extrinsecus auscultantibus facilius enim singula insidunt circumscripta et carminis modo inclusa ideo pueris et sententias ediscendas damus et has quas graeci chrias uocant quia complecti illas puerilis animus potest qui plus adhuc non capit certi profectus uiro captare flosculos turpe est et fulcire se notissimis ac paucissimis uocibus et memoria stare sibi iam innitatur dicat ista non teneat turpe est enim seni aut prospicienti senectutem ex commentario sapere hoc zenon dixit tu quid hoc cleanthes tu quid quousque sub alio moueris impera et dic quod memoriae tradatur aliquid et de tuo profer omnes itaque istos numquam auctores semper interpretes sub aliena umbra latentes nihil existimo habere generosi numquam ausos aliquando facere quod diu didicerant memoriam in alienis exercuerunt aliud autem est meminisse aliud scire meminisse est rem commissam memoriae custodire at contra scire est et sua facere quaeque nec ad exemplar pendere et totiens respicere ad magistrum hoc dixit zenon hoc cleanthes aliquid inter te intersit et librum quousque disces iam et praecipe quid est quare audiam quod legere possum multum inquit uiua uox facit non quidem haec quae alienis uerbis commodatur et actuari uice fungitur adice nunc quod isti qui numquam tutelae suae fiunt primum in ea re sequuntur priores in qua nemo non a priore desciuit deinde in ea re sequuntur quae adhuc quaeritur numquam autem inuenietur si contenti fuerimus inuentis praeterea qui alium sequitur nihil inuenit immo nec quaerit quid ergo non ibo per priorum uestigia ego uero utar uia uetere sed si propiorem planioremque inuenero hanc muniam qui ante nos ista mouerunt non domini nostri sed duces sunt patet omnibus ueritas nondum est occupata multum ex illa etiam futuris relictum est uale xxxiu cresco et exsulto et discussa senectute recalesco quotiens ex iis quae agis ac scribis intellego quantum te ipse nam turbam olim reliqueras superieceris si agricolam arbor ad fructum perducta delectat si pastor ex fetu gregis sui capit uoluptatem si alumnum suum nemo aliter intuetur quam ut adulescentiam illius suam iudicet quid euenire credis iis qui ingenia educauerunt et quae tenera formauerunt adulta subito uident assero te mihi meum opus es ego cum uidissem indolem tuam inieci manum exhortatus sum addidi stimulos nec lente ire passus sum sed subinde incitaui et nunc idem facio sed iam currentem hortor et inuicem hortantem quid illud inquis adhuc uolo in hoc plurimum est non sic quomodo principia totius operis dimidium occupare dicuntur ista res animo constat itaque pars magna bonitatis est uelle fieri bonum scis quem bonum dicam perfectum absolutum quem malum facere nulla uis nulla necessitas possit hunc te prospicio si perseueraueris et incubueris et id egeris ut omnia facta dictaque tua inter se congruant ac respondeant sibi et una forma percussa sint non est huius animus in recto cuius acta discordant uale xxxu cum te tam ualde rogo ut studeas meum negotium ago habere amicum uolo quod contingere mihi nisi pergis ut coepisti excolere te non potest nunc enim amas me amicus non es quid ergo haec inter se diuersa sunt immo dis similia qui amicus est amat qui amat non utique amicus est itaque amicitia semper prodest amor aliquando etiam nocet si nihil aliud ob hoc profice ut amare discas festina ergo dum mihi proficis ne istuc alteri didiceris ego quidem percipio iam fructum cum mihi fingo uno nos animo futuros et quidquid aetati meae uigoris abscessit id ad me et tua quamquam non multum abest rediturum sed tamen re quoque ipsa esse laetus uolo uenit ad nos ex iis quos amamus etiam absentibus gaudium sed id leue et euanidum conspectus et praesentia et conuersatio habet aliquid uiuae uoluptatis utique si non tantum quem uelis sed qualem uelis uideas affer itaque te mihi ingens munus et quo magis instes cogita te mortalem esse me senem propera ad me sed ad te prius profice et ante omnia hoc cura ut constes tibi quotiens experiri uoles an aliquid actum sit obserua an eadem hodie uelis quae heri mutatio uoluntatis indicat animum natare aliubi atque aliubi apparere prout tulit uentus non uagatur quod fixum atque fundatum est istud sapienti perfecto contingit aliquatenus et proficienti prouectoque quid ergo interest hic commouetur quidem non tamen transit sed suo loco nutat ille ne commouetur quidem uale xxxui amicum tuum hortare ut istos magno animo contemnat qui illum obiurgant quod umbram et otium petierit quod dignitatem suam destituerit et cum plus consequi posset praetulerit quietem omnibus quam utiliter suum negotium gesserit cotidie illis ostentet hi quibus inuidetur non desinent transire alii elidentur alii cadent res est inquieta felicitas ipsa se exagitat mouet cerebrum non uno genere alios in aliud irritat hos in impotentiam illos in luxuriam hos inflat illos mollit et totos resoluit at bene aliquis illam fert sic quomodo uinum itaque non est quod tibi isti persuadeant eum esse felicem qui a multis obsidetur sic ad illum quemadmodum ad lacum concurritur quem exhauriunt et turbant nugatorium et inertem uocant scis quosdam peruerse loqui et significare contraria felicem uocabant quid ergo erat ne illud quidem curo quod quibusdam nimis horridi animi uidetur et tetrici ariston aiebat malle se adulescentem tristem quam hilarem et amabilem turbae uinum enim bonum fieri quod recens durum et asperum uisum est non pati aetatem quod in dolio placuit sine eum tristem appellent et inimicum processibus suis bene se dabit in uetustate ipsa tristitia perseueret modo colere uirtutem perbibere liberalia studia non illa quibus perfundi satis est sed haec quibus tingendus est animus hoc est discendi tempus quid ergo aliquod est quo non sit discendum minime sed quemadmodum omnibus annis studere honestum est ita non omnibus institui turpis et ridicula res est elementarius senex iuueni parandum seni utendum est facies ergo rem utilissimam tibi si illum quam optimum feceris haec aiunt beneficia esse expetenda tribuendaque non dubie primae sortis quae tam dare prodest quam accipere denique nihil illi iam liberi est spopondit minus autem turpe est creditori quam spei bonae decoquere ad illud aes alienum soluendum opus est negotianti nauigatione prospera agrum colenti ubertate eius quam colit terrae caeli fauore ille quod debet sola potest uoluntate persolui in mores fortuna ius non habet hos disponat ut quam tranquillissimus ille animus ad perfectum ueniat qui nec ablatum sibi quicquam sentit nec adiectum sed in eodem habitu est quomodocumque res cedunt cui siue aggeruntur uulgaria bona supra res suas eminet siue aliquid ex istis uel omnia casus excussit minor non fit si in parthia natus esset arcum infans statim tenderet si in germania protinus puer tenerum hastile uibraret si auorum nostrorum temporibus fuisset equitare et hostem comminus percutere didicisset haec singulis disciplina gentis suae suadet atque imperat quid ergo huic meditandum est quod aduersus omnia tela quod aduersus omne hostium genus bene facit mortem contemnere quae quin habeat aliquid in se terribile ut et animos nostros quos in amorem sui natura formauit offendat nemo dubitat nec enim opus esset in id comparari et acui in quod instinctu quodam uoluntario iremus sicut feruntur omnes ad conseruationem sui nemo discit ut si necesse fuerit aequo animo in rosa iaceat sed in hoc duratur ut tormentis non summittat fidem ut si necesse fuerit stans etiam aliquando saucius pro uallo peruigilet et ne pilo quidem incumbat quia solet obrepere interim somnus in aliquod adminiculum reclinatis mors nullum habet incommodum esse enim debet aliquid cuius sit incommodum quod si tanta cupiditas te longioris aeui tenet cogita nihil eorum quae ab oculis abeunt et in rerum naturam ex qua prodierunt ac mox processura sunt reconduntur consumi desinunt ista non pereunt et mors quam pertimescimus ac recusamus intermittit uitam non eripit ueniet iterum qui nos in lucem reponat dies quem multi recusarent nisi oblitos reduceret sed postea diligentius docebo omnia quae uidentur perire mutari aequo animo debet rediturus exire obserua orbem rerum in se remeantium uidebis nihil in hoc mundo exstingui sed uicibus descendere ac surgere aestas abit sed alter illam annus adducet hiemps cecidit referent illam sui menses solem nox obruit sed ipsam statim dies abiget stellarum iste discursus quidquid praeterit repetit pars caeli leuatur assidue pars mergitur denique finem faciam si hoc unum adiecero nec infantes nec pueros nec mente lapsos timere mortem et esse turpissimum si eam securitatem nobis ratio non praestat ad quam stultitia perducit uale xxxuii quod maximum uinculum est ad bonam mentem promisisti uirum bonum sacramento rogatus es deridebit te si quis tibi dixerit mollem esse militiam et facilem nolo te decipi eadem honestissimi huius et illius turpissimi auctoramenti uerba sunt uri uinciri ferroque necari ab illis qui manus harenae locant et edunt ac bibunt quae per sanguinem reddant cauetur ut ista uel inuiti patiantur a te ut uolens libensque patiaris illis licet arma summittere misericordiam populi temptare tu neque summittes nec uitam rogabis recta tibi inuictoque moriendum est quid porro prodest paucos dies aut annos lucrificare sine missione nascimur quomodo ergo inquis me expediam effugere non potes necessitates potes uincere fit uia ui et hanc tibi uiam dabit philosophia ad hanc te confer si uis saluus esse si securus si beatus denique si uis esse quod est maximum liber hoc contingere aliter non potest humilis res est stultitia abiecta sordida seruilis multis affectibus et sacrissimis subiecta hos tam graues dominos interdum alternis imperantes interdum pariter dimittit a te sapientia quae sola libertas est una ad hanc fert uia et quidem recta non aberrabis uade certo gradu si uis omnia tibi subicere te subice rationi multos reges si ratio te rexerit ab illa disces quid et quemadmodum aggredi debeas non incides rebus neminem mihi dabis qui sciat quomodo quod uult coeperit uelle non consilio adductus illo sed impetu impactus est non minus saepe fortuna in nos incurrit quam nos in illam turpe est non ire sed ferri et subito in medio turbine rerum stupentem quaerere huc ego quemadmodum ueni uale xxxuiii merito exigis ut hoc inter nos epistularum commercium frequentemus plurimum proficit sermo quia minutatim irrepit animo disputationes praeparatae et effusae audiente populo plus habent strepitus minus familiaritatis philosophia bonum consilium est consilium nemo clare dat aliquando utendum est et illis ut ita dicam contionibus ubi qui dubitat impellendus est ubi uero non hoc agendum est ut uelit discere sed ut discat ad haec submissiora uerba ueniendum est facilius intrant et haerent nec enim multis opus est sed efficacibus seminis modo spargenda sunt quod quamuis sit exiguum cum occupauit idoneum locum uires suas explicat et ex minimo in maximos auctus diffunditur idem facit ratio non late patet si aspicias in opere crescit pauca sunt quae dicuntur sed si illa animus bene excepit conualescunt et exsurgunt eadem est inquam praeceptorum condicio quae seminum multum efficiunt et angusta sunt tantum ut dixi idonea mens rapiat illa et in se trahat multa inuicem et ipsa generabit et plus reddet quam acceperit uale xxxix commentarios quos desideras diligenter ordinatos et in angustum coactos ego uero componam sed uide ne plus profutura sit ratio ordinaria quam haec quae nunc uulgo breuiarium dicitur olim cum latine loqueremur summarium uocabatur illa res discenti magis necessaria est haec scienti illa enim docet haec admonet sed utriusque rei tibi copiam faciam tu a me non est quod illum aut illum exigas qui notorem dat ignotus est scribam ergo quod uis sed meo more interim multos habes quorum scripta nescio an satis ordinentur sume in manus indicem philosophorum haec ipsa res expergisci te coget si uideris quam multi tibi laborauerint concupisces et ipse ex illis unus esse habet enim hoc optimum in se generosus animus quod concitatur ad honesta neminem excelsi ingenii uirum humilia delectant et sordida magnarum rerum species ad se uocat et extollit quemadmodum flamma surgit in rectum iacere ac deprimi non potest non magis quam quiescere ita noster animus in motu est eo mobilior et actuosior quo uehementior fuerit sed felix qui ad meliora hunc impetum dedit ponet se extra ius dicionemque fortunae secunda temperabit aduersa comminuet et aliis admiranda despiciet magni animi est magna contemnere ac mediocria malle quam nimia illa 