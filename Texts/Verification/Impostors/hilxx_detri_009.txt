contagia desaeuierunt in quantum ad exitium generis humani haeresis haec funesta grassata est deo enim cui omnia in mortuis uiuunt hoc solum perit quod sibi deperit nam iudicaturus ipse de omnibus et pro maiestatis suae misericordia poenae meritum ignoranti moderaturus errori negantes se non iam iudicabit utique sed negabit matth x uid tr psal cxl n quam subdole uirus suum effundat negat enim negat furens haeresis sacramentum uerae fidei ad impietatis suae doctrinam religionis usa principiis cum infidelitatis suae expositionem ut superioribus libris continetur ita coepit nouimus unum deum solum infectum solum sempiternum solum sine initio solum uerum solum immortalitatem habentem solum optimum solum potentem ad id enim usurpatum proficit piae confessionis exordium quo ait unum deum et solum infectum et solum sine initio ut per haec quae religiose uerbis ostentarentur caetera impie subderentur nam post multa alia quae de filio pari quoque simulatae religionis professione protulerat subiecit creaturam dei perfectam sed non sicuti unum de creaturis facturam sed non sicuti caeterae facturae et post multa alia quibus ueritatis interiectis confessionibus haereticae impietatis obumbraretur intentio ut subsistere eum de non exstantibus argutae interpretationis subtilitate defenderet ait et ante saecula creatus et fundatus non erat ante quam nasceretur postremo quasi rebus iam omnibus ualidissime ad impietatis defensionem communitis ne uel filius uel deus intelligeretur adiecit si enim quod ex ipso et quod ex utero et quod ex patre exiui et ueni uelut partem eius unius substantiae et quasi prolationem extendens intelligitur compositus erit pater et diuisibilis et conuertibilis et corpus secundum illos et quantum in ipsis est consequentia corporis sustinens sine corpore deus et quia nobis ex integro aduersum hanc impiissimae doctrinae expositionem euangelicus nunc erit sermo consequens existimauimus omnem iam in primo licet libro editionem huius haereseos conscriptam nunc quoque huic sexto inserere ut recens lectio et responsionis ad singula subiecta collatio per euangelicas atque apostolicas institutiones inuitis licet et contradicentibus sensum ueritatis eliciat dicunt ergo exemplum blasphemiae arii et asseclarum eius ad alexandrum epistola nouimus unum deum solum infectum solum sempiternum solum sine initio solum immortalitatem habentem solum optimum solum potentem omnium creatorem ordinatorem et dispositorem inconuertibilem immutabilem iustum et optimum legis et prophetarum et noui testamenti hunc deum generasse filium unigenitum ante omnia saecula per quem et saeculum et omnia fecit natum autem non putatiue sed uere obsecutum uoluntati suae immutabilem et inconuertibilem creaturam dei perfectam sed non sicuti unum de creaturis facturam sed non sicuti caeterae facturae nec ut ualentinus prolationem natum patris commentatus est nec sicut manichaeus partem unius substantiae patris natum exposuit nec sicuti sabellius qui unionem diuidit ipsum dixit filium quem et patrem sed nec sicuti hieracas lucernam de lucerna uel lampadem in duas partes nec qui fuit ante postmodum natum uel supercreatum in filium sicuti et tu ipse beatissime papa media in ecclesia et in consessu frequenter eos qui talia introducunt renuisti sed sicuti diximus uoluntate dei ante tempora et saecula creatum et uiuere et esse accipiens a patre et glorias ei consubsistente patre neque enim pater dans ei omnium haereditatem fraudauit semetipsum ab his quae non facta ab ipso habentur fons est autem omnium quapropter tres substantiae sunt pater filius spiritus sanctus et quidem deus causa est omnium omnino sine initio solitarius filius autem sine tempore editus a patre et ante saecula creatus et fundatus non erat ante quam nasceretur sed sine tempore ante omnia natus solus a solo patre substitit nec enim est aeternus aut coaeternus aut simul non factus cum patre nec simul cum patre habet esse sicuti quidam dicunt aut aliqui duo non nata principia introducentes sed sicut unio et principium omnium sic et deus ante omnia est propter quod et ante filium est sicut et a te didicimus media in ecclesia praedicante secundum quod itaque a deo esse habet et glorias et uiuere et omnia ei sunt tradita secundum hoc principium eius est deus principatur autem ei utpote deus eius cum sit ante ipsum si enim quod ex ipso et quod ex utero et quod ex patre exiui et ueni uelut partem eius unius substantiae et quasi prolationem extendens intelligitur compositus erit pater et diuisibilis et conuertibilis et corpus secundum illos et quantum in ipsis est consequentia corporis sustinens sine corpore deus uenenum in hac epistola latens quis non his sentiat lubricos serpentinae uiae flexus uel tortuosis spiris nodos uipereos non intelligat quibus uenenati oris principalis potestas collecto inflexi corporis orbe concluditur sed extensis omnibus atque absolutis totum occultati capitis uirus patebit ingeruntur enim nobis primum nomina ueritatis ut uirus falsitatis introeat bonum in ore est ut de corde malum subeat et inter haec nusquam audio ab his deum dei filium dici nusquam filium inuenio ita praedicatum esse quod filius sit nomen filii ingeritur ut natura taceatur natura adimitur ut nomen alienum sit haereses caeterae praetenduntur ut de se haeresis mentiatur unus solus deus et solus uerus ingeritur ne uerum ac proprium dei filio relinquatur esse quod deus est quid iam sibi tractandum proponat hilarius quamquam igitur superioribus libellis scil iu et u de deo et deo et deo uero ac deo uero et in deo uero patre et in deo uero filio uno uero deo intelligendo secundum naturae unitatem non secundum personae unionem ex legis et prophetarum praedicationibus docuerimus tamen perfecta fidei huius absolutio ex euangelicis atque apostolicis est praestanda doctrinis ut uerus dei filius deus non alienae a patre diuersaeque naturae sed eiusdem esse diuinitatis per ueritatem natiuitatis existens possit intelligi nec sane quemquam tam amentem posse esse existimo qui dei de se professiones aut cognitas non intelligat aut intellectas a se nollet intelligi aut emendandas putet humanae opinione prudentiae sed antequam res ipsas salutarium sacramentorum loqui incipiamus ne in aliquo sibi editis haereticorum nominibus haeresis professio blandiatur demonstrandum est omne huius argutae malitiae uelamen ut per quod se uirus latens contegit per id ipsum proditum sit et reuelatum et ad blandientis ueneni intelligentiam publicae conscientiae sensus introeat ualentini commenta ecclesia ab his aliena prolationis nomine haeretici natiuitatem nituntur abolere uolentes igitur haeretici dei filium non ex deo esse neque de natura et in natura dei ex deo deum natum cum iam superius commemorassent unum deum solum uerum neque adiecissent et patrem ut unius ueritatis esse patrem et filium exclusa proprietate natiuitatis negarent dixerunt nec ut ualentinus prolationem natum patris commentatus est ut sub specie haereseos ualentinae nomine prolationis improbato natiuitatem dei ex deo improbarent ualentinus enim ridicula quaedam et foeda commentans cum praeter principem deum familiam deorum et numerosas aeternitatum potestates introduxisset tunc prolatum dominum nostrum iesum christum misterio occultae uoluntatis asseruit hanc ergo inanem prolationem temerarii ac stulti auctoris furore quaesitam euangelica atque apostolica ecclesiae fides nescit ignorat enim ualentini bithona et silentium et ter denos aeonas scit uero nihil aliud quam unum deum patrem ex quo omnia sunt et unum dominum nostrum iesum christum per quem omnia natum ex deo deum sed quia ex deo deus natus neque per natiuitatem suam deo ademit esse quod deus est neque ipse in natiuitate non deus est et quod deus est non coepit esse sed natus ex deo est et quod nascitur id ipsum secundum humanae naturae sensum uidetur esse prolatum ita ut prolatio ipsa natiuitas esse existimetur idcirco tentatum est per ualentini haeresim prolationis nomen excludi ne natiuitatis ueritas permaneret quia prolationis intelligentia opinione terrena non multum esset a natura terrenae natiuitatis aliena naturae humanae tarda ac difficilis ad res diuinas intelligentia exigit de his quae semel dicta a nobis sunt ubi enim unus ex uno est et deus natus ex deo est affert tantum significationis intelligentiam terrena natiuitas caeterum non satisfacit comparationis exemplo origo nascentium quae habet in se et coitum et conceptum et tempus et partum cum deus ex deo natus nihil aliud intelligendus sit esse quam natus et quidem de diuinae natiuitatis secundum fidem euangelicam atque apostolicam ueritate suo loco tractabimus interim tamen haereticae artis ingenium ostendi debuit quae ad ueritatem natiuitatis abolendam prolationis nomen exstingueret manichaeum damnant ut remoueant ecclesia nescit in filio portionem dei sed plenitudinem tenet uero etiam in caeteris eiusdem artis suae malignam fraudulentiam dicens nec sicut manichaeus partem unius substantiae patris natum exposuit negata superius prolatio est ut natiuitas negaretur nunc quoque sub manichaei nomine neganda unius substantiae infertur et portio ne deus ex deo esse credatur manichaeus enim abrupti in improbanda lege ac prophetis furoris et diaboli quantum in se est professus assertor et solis sui nescius cultor id quod in uirgine fuit portionem unius substantiae praedicauit et id filium intelligi uoluit quod ex dei substantia parte aliqua deductum apparuerit in carne ut igitur unigeniti filii natiuitas et unius substantiae nomen tolleretur portio unius substantiae in natiuitate filii praetenditur ut quia profane ea quae ex portione unius substantiae natiuitas asserta est praedicatur primum natiuitas ipsa non esset quae in manichaeo esset ex portionis professione damnata tum deinde nomen ac fides unius substantiae tolleretur quia apud haereticos ex portione competeret et per id non ex deo deus esset quod in eo diuinae naturae proprietas non inesset quid uesanas sollicitudines ementita religionis specie impius furor simulat manichaeum secundum haereticae insaniae praedicatores pia ecclesiae fides damnat nescit enim in filio portionem sed scit deum totum ex deo toto scit ex uno unum non desectum sed natum scit natiuitatem dei nec diminutionem esse gignentis nec infirmitatem esse nascentis si ex se scit infer calumniam temerarie usurpatae scientiae si uero de domino suo didicit natiuitatis suae scientiam permitte nascenti haec enim ita ei a deo unigenito comperta sunt quod pater et filius unum sunt quod plenitudo deitatis in filio est per quod et portionem unius substantiae odit ad filium et per natiuitatis ueritatem uerae diuinitatis proprietatem ueneratur in filio sed reposita pleniore singularum responsionum absolutione per reliqua curramus sabellium respuunt ut naturae in patre et filio unitatem auferant namque id sequitur nec sicut sabellius qui unionem diuidit ipsum dixit filium quem et patrem ignorat euangelica atque apostolica sacramenta sic credens sabellius sed hoc non simpliciter ab haereticis in haeretico damnatur uolentes enim nihil inter patrem et filium esse unum diuisae a sabellio unionis crimen exprobrant cuius unionis diuisio non natiuitatem intulit sed eumdem diuisit in uirgine nobis autem in confessione natiuitas est et unionem detestantes unitatem diuinitatis tenemus scilicet ut deus ex deo unum sint in genere naturae dum quod per natiuitatis ueritatem ex deo in deum exstitit non aliunde quam ex deo esse substiterit quod autem non aliunde quam ex deo manet maneat necesse est in ea ueritate qua deus est ac per hoc unum sunt cum qui ex deo deus est neque aliud ipse est neque aliunde quod deus est idcirco autem unionis in sabellio impietas praetenditur ut ecclesiae fidei unitatis religio auferatur persequar deinde et caetera haeretici ingenii artificia ne forte suspiciosis magis quam ueris sollicitudinibus maleuolus interpres alienae simplicitatis existimer ostensurus totius professionis conclusione in quem se exitum praemissio tam subdoli sermonis instruxerit lumen ex lumine filium hieracas praue intelligit qui intelligat ecclesia id enim sequitur sed nec sicut hieracas lucernam de lucerna uel lampadem in duas partes nec qui fuit ante postmodum natum uel supercreatum in filium hieracas nesciens unigeniti natiuitatem nec euangelicorum sacramentorum uirtutem adeptus unius lucernae duo lumina praedicauit ut lichnorum bipertita diuisio substantiam patris et filii aemularetur quae ex unius uasculi unguine accenderetur in lumen tamquam esset substantia exterior ut olei in lucerna continens luminis utriusque naturam uel certe ut lampas papiro eodem intexta utroque capite luceret essetque media materies lumen ex se utrumque protendens haec stultitiae humanae error inuexit dum quod sapiunt ex se potius quam ex deo sapiunt sed quia uerae fidei professio est ita deum ex deo natum ut lumen ex lumine quod sine detrimento suo naturam suam praestat ex sese ut det quod habet et quod dederit habeat nascaturque quod sit cum non aliud quam quod est natum sit natiuitas acceperit quod erat nec ademerit quod accepit sitque utrumque unum dum ox eo quod est nascitur et quod nascitur neque aliunde neque aliud est est enim lumen ex lumine ut ergo fidei huius intelligentia auerteretur hieracae lampas uel lucerna ad crimen confitendi ex lumine luminis obiecta est ne dici religiose existimetur quod impie dictum et nunc et ante damnatum est absiste absiste inanissime timor haereticorum nec patrocinium ecclesiasticae fidei falsa sollicitae assertionis opinione mentire nihil corporale secundum nos nihil inanimum in dei rebus est quod deus est deus totum est nihil in eo nisi uirtus nisi uita nisi lux nisi beatitudo nisi spiritus est materies hebetes natura illa non recipit neque ex diuersis constat ut maneat deus ut est deus quod est permanet et permanens deus deum genuit non continentur ut lampas et lampas aut lichnus et lichnus exteriore natura unigeniti ex deo dei natiuitas non series est sed progenies non tractus est sed ex lumine lumen luminis naturae unitas est non ex connexione porrectio dei ex deo natiuitas impugnata asseritur iam uero in eo quanta haereticae astutiae et quam callida professio fuit nec qui fuit ante postmodum natum uel supercreatum in filium deus qui ex deo natus est non utique natus ex nihilo est neque de non exstantibus natus est sed natiuitatis suae uiuentem habuit naturam nec idem deus qui erat sed deus ex deo qui erat natus est et natiuitas habuit originis suae in ipsa sua natiuitate naturam si ex nostro loquimur insolentes sumus sin uero ad loquendum edoctos nos per deum docebimus natiuitas dei secundum doctrinam dei est confitenda hanc igitur in patre et filio naturae unitatem et hoc uiuentis natiuitatis inenarrabile sacramentum excludere haereticus furor tentans ait non eum qui fuit ante postmodum natum uel supercreatum in filium quis enim tam uesanus erit ut defecisse a se patrem putet ut idem qui fuerat postea nasceretur uel supercrearetur in filium et esset abolitio dei ut succederet de abolitione natiuitas cum natiuitas manentem testetur auctorem uel quis tam demens est ut substitisse filium nisi ex natiuitate fateatur quis porro tam uecors qui non exstitisse deum ex eo quod deus nascitur audeat praedicare non enim qui manebat deus sed ex manente deo deus natus est tenens in se naturam gignentis in natiuitate naturae natiuitas autem dei quae ex deo in deum exstitit non quae non erant tenet sed quae dei manebant et manent obtinuit ueritate nascendi non ergo qui erat natus est sed ex his atque in his quae dei erant deus natus exstitit omnis igitur hic superior haereticae fraudulentiae sermo hanc uiam impiissimae doctrinae suae praeparauit ut unigenitum deum negatura tamquam ratione ueritatis ante praemissa ex nihilo potiusquam ex deo natum praedicaret natiuitatem eius ad creationis referens de non exstantibus uoluntatem qua arte filium ex nihilo innuant denique post multa ad id tamquam ex praeparato sibi aditu prorupit dicens filius autem sine tempore editus et ante saecula creatus et fundatus non fuit antequam nasceretur temperauit se quantum putat haereticus sermo et ad impietatis confirmationem et ad calumniae si quaestio intenderetur excusationem dicens non erat antequam nasceretur ut in eo quod non fuit antequam nascitur naturam ei subsistentis originis denegaret et coepisset esse de nihilo cui ante natiuitatem suam existens non daretur auctoritas tum porro si irreligiose hoc dictum existimaretur adesset ei prompta defensio quia nasci qui erat non potuit neque qui antea esset nascendi causam per quam esset habuisset cum natiuitas ad id proficiat ut subsistat esse qui nascitur o stulte atque impie quis natiuitatem exspectet in eo qui sine natiuitate subsistat aut quomodo qui est nasci existimandus est cum natiuitas natura nascendi sit sed subdole ad negandam ex deo patre unigeniti dei natiuitatem contendens per id quod non fuit ante quam nasceretur euadere uoluisti quod deus ex quo dei filius natus est erat maneretque dei natura ex qua filius deus natiuitate subsistit si igitur ex deo natus est manentis naturae confitenda natiuitas est non ut deus qui erat nasceretur sed ut ex deo qui erat dei natiuitas intelligeretur haeresis audax sed imprudens in quibus aegre in quibus facilius curetur sed irreligiosos aestus suos calor haereticus non continet et per id quod ait non erat antequam nasceretur id laborans ut de non exstantibus nasceretur id est non a deo patre in deum filium uera et perfecta natiuitate natus esset in ipsa totius expositionis conclusione ad ultimum et profanissimum irreligiosi furoris sui prorupit ardorem dicens si enim quod ex ipso et quod ex utero et quod ex patre exiui et ueni uelut partem eius unius substantiae et quasi prolationem extendens intelligitur compositus erit pater et diuisibilis et conuertibilis et corpus secundum illos et quantum in ipsis est consequentia corporis sustinens sine corpore deus grauis et multae difficultatis labor esset ueritatem religionis aduersum falsitatis impietatem tueri si quantum audet impietas in tantum consuleret prudenter sed bene quod irreligiositatis uoluntas ex inopia prudentiae est et idcirco cum facilis sit aduersum stultitiam responsio emendatio tamen difficilis stultorum est per quam primum et ratio intelligentiae non quaeritur et deinceps ab intelligente intimata non capitur sed si quos timor dei et intelligentiae ignoratio non impietatis uoluntas per stultitiae sensum detinuerit in errore spero ut ad emendationem procliues sint cum impietatis stultitiam absolute ueritatis sit demonstratio proditura filius ut ex ipso deo neque ipse qui pater neque aliud neque ex nihilo dixistis o stulti qui et hodie idem dicitis nescientes in deum sapere si enim quod ex ipso et quod ex utero et quod ex pater exiui et ueni quaero a te hoc totum dictum a deo anne non dictum sit dictum utique est et necesse est cum a deo de se dictum sit non aliter intelligendum esse quam dictum est de dictis suo loco demonstratis singulorum quorumque uirtutibus tractabimus interim tamen uniuscuiusque intelligentiam consulo quid existimet in eo cum dictum sit ex ipso utrumne ex altero intelligendum sit an ne ex nullo an uero ipse ille credendus sit ex altero non est quia ex ipso est id est ita ut non ne aliunde praeter quam ex deo deus sit ex nihilo non est quia ex ipso est demonstratur enim natura unde natiuitas est ipse non est quia ubi ex ipso est natiuitas filii refertur ex patre deinde cum significatur ex utero interrogo an credi possit esse natus ex nihilo cum natiuitatis ueritas per corporalium efficientiarum nomina reueletur non enim membris corporalibus consistens deus cum generationem filii commemoraret ait ex utero ante luciferum genui te ps cix sed inenarrabilem illam unigeniti ex se filii natiuitatem ex diuinitatis suae ueritate confirmans ad intelligentiae fidem locutus est ut de diuinis suis rebus secundum humanam naturam humanae naturae sensum ad fidei scientiam erudiret ut cum ait ex utero non ex nihilo creatio substitisse sed ex se unigeniti sui naturalis natiuitas doceretur postremo quod dixit ex patre exiui et ueni iob xui utrum ambiguitatem reliquerit quin intelligeretur non aliunde quam ex patre esse quod deus est ex patre enim exiens neque aliam natiuitatis habuit naturam neque nullam sed eum sibi testatur auctorem ex quo se profitetur exisse de his autem demonstrandis atque intelligendis posterior mihi sermo est deo de se non credere nefas interim tamen hoc uideamus qua hominis fiducia intelligenda de deo inhibentur quae quod a deo de se dicta sint non negantur o grauissimum humanae stultitiae atque insolentiae dedecus professionis suae de se deum non modo arguere non credendo sed emendando damnare et illud ineffabile in eo naturae suae uirtutisque secretum humanis contaminare et impugnare doctrinis et haec audere loqui si inquit ex deo est filius demutabilis et corporeus deus est qui ex se protulerit uel extenderit quod sibi esset in filium quid sollicitus es ne demutabilis deus sit nos natiuitatem confitemur nos unigenitum praedicamus ex deo docti tu ne natiuitas maneat ne unigenitus deus in ecclesiae fide sit naturam indemutabilis dei quae nec extendi nec protendi possit opponis afferrem tibi infelix error etiam ex rebus mundi quarumdam naturarum quae gignuntur exemplum ne natiuitatem protensionem existimares ne nascentium naturas detrimenta crederes esse gignentium ut etiam multa sine corporali admixtione ex uiuentibus in uiuentes animas gignerentur nisi nefas esset deo de se non credidisse et ultimi furoris uesania iudicaretur adimere auctoritatem ad fidem cui uenerationem profitearis ad uitam si enim non nisi per eum uita est quomodo non per eum fides uitae est fides autem uitae quomodo in eo est qui sibi de se testis infidelis habeatur filii nuncupationes qui ab haereticis intellectae usurpas enim impiissime haeretice natiuitatem filii ad creationis uoluntatem ut non ex deo natus sit sed uolente eo qui creauit ex creatione substiterit et tecum idcirco non deus est quia manente deo uno non teneat filius originis suae in natiuitate naturam sed in substantiam alteram conditio ipse tamquam unigenitus conditionibus et facturis caeteris praestantior sit substitutus tamen ut creationis indultae sibi habeat substitutionem non dei attulerit ex generatione naturam et natum dicas quod substitit ex nihilo filium autem idcirco nuncupes non quia ex deo natus est sed quia per deum creatus est quia et homines religiosos appellatione huius nominis dignos a deo habitos memineris tum porro ei non alia conditione dei nomen indulgeas quam ea qua dictum sit ego dixi dii estis et filii altissimi omnes psal lxxxi ut utatur dignatione in uocabulo nuncupantis non naturae in nomine ueritate sitque tecum ex adoptione filius deus ex nuncupatione unigenitus ex priuilegio primogenitus ex ordine totus creatio ex nullo deus quia generatio eius non naturalis ex deo natiuitas sit sed substantia creaturae quid scripturis de deo edoctus sit hilarius ac primum orata a te impatientissimi doloris mei uenia loqui me apud te omnipotens deus patere et me terram ac cinerem charitatis tamen tuae religione deuinctum liberum in haec uerba permitte ego infelix nihil antea fui et uitae sensu expers sine mei intelligentia eo quod sum carebam sed misericordia tua ad uiuendum mihi causa est et non ambigo quin tu bonus bonum mihi statueris esse quod natus sum neque enim qui mei non eges ad mali me originem inchoasses sed cum me in uitam animatum rationis quoque intelligentem praestitisses ad cognitionem me tui sacris ut arbitror per seruos tuos moisen et prophetas uoluminibus erudisti ex quibus te non in solitudine tua uenerandum prodidisti cognoui tecum illic deum non alterum in natura sed in sacramento substantiae tuae unum cognoui te in deo deum non ex permixtione confusum sed ex uirtute naturae dum quod tu deus es in eo qui ex te est inesses non ut idem tu esses et inesses sed inesse te in eo qui ex te esset perfectae natiuitatis ueritas edoceret hoc mihi rursum euangelicae atque apostolicae uoces loquuntur et ex ipso sacro unigeniti tui ore condita in libros al in libris uerba testantur filium tuum ex te ingenito deo unigenitum deum hominem ex uirgine ad misterium salutis meae natum in quo te generationis ex te ueritas contineret et quem in te manentis ex te natiuitatis natura retineret eorum quibus credidit commendatio in quod me oro profundum desperati reditus mersisti haec enim ego ita didici ita credidi et ita confirmatae mentis fide teneo ne aut possim credere aliter aut uelim quid me miserum de te fefellisti et infelicem carnem atque animam alienae a te cognitionis doctrina perdidisti decepit me post rubri maris diuisionem gloria descendentis de monte moisi et omnia tecum arcanorum coelestium secreta cernentis huic ego de te uerbis tuis credidi perdidit me repertus secundum cor tuum dauid act xiii et dignus salomon diuinae sapientiae munere iii reg iii et uiso domino sabaoth esaias praedicans esa ui et ante conformationem santificatus in utero ieremias eradicandarum et plantandarum gentium prophetes ierem i et misterii resurrectionis ezechiel testis ezech xxxuii et uir desideriorum daniel temporum conscius dan ix et prophetarum consecratus chorus et omne praedicationis euangelicae sacramentum electus ex publicano matthaeus in apostolum et ex familiaritate domini reuelatione coelestium misteriorum dignus ioannes matth xui et post sacramenti confessionem beatus simon aedificationi ecclesiae subiacens et claues regni coelestis accipiens et reliqui omnes sancto spiritu praedicantes et ex persecutore apostolus uas electionis tuae paulus act ix in profundo maris uiuens ii cor xi in coelo tertio homo ibid xii in paradiso ante martirium in martirio perfectae fidei consummata libatio ii tim iu et quam firma illius de filii cum patre aequalitate fides et unde firma ab his ego quae teneo edoctus sum his immedicabiliter imbutus sum et ignosce omnipotens deus quia in his nec emendari possum et commori possum tarde mihi hos impiissimos quantum ego arbitror doctores aetas huius nunc saeculi protulit sero hos habuit fides mea quam tu erudisti magistros inauditis ego his nominibus in te ita credidi per te ita renatus sum et exinde tuus ita sum omnipotentem te scio nec consciae tibi tantum atque ipsi unigenito tuo natiuitatis inenarrandae exspecto rationem impossibile enim tibi nihil est et genitum a te filium omnipotentiae tuae uirtute non ambigo ambigens enim iam omnipotentem te negabo bonum te etiam ex natiuitate mea didici atque ob id non inuidum te bonorum tuorum in unigeniti tui natiuitate esse confido credo enim quod quae tua sunt eius sint et quae eius sunt tua sint sapientem te mihi etiam ipsa mundi creatio prodidit sapientiam te tuam non dissimilem ex te genuisse mihi conscius sum uere et unus mihi deus es sed non aliud in eo qui ex te deo est credam inesse quam tuum est et in eo me iudica si mihi crimen est nimium me per filium tuum et legi et prophetis et apostolis credidisse christus si uerus dei filius est quoque uerus deus uere dei filium eum esse multis modis notum est sed cesset sermo temerarius et ex his in quae demonstrandae stultitiae haereticae necessitate proruperat in reddendae potius rationis ministerium decedat ut si qui adhuc salui esse possunt ad fidem teneant euangelicae doctrinae atque apostolicae iter ac uerum dei filium non ex adoptione sed ex natura intelligant hunc enim responsionis nostrae esse ordinem conuenit ut primum dei filium esse doceamus ut natura in eo diuinitatis per quod filius est absoluta sit id enim maxime haeresis de qua nunc agitur elaborat ne dominus noster iesus christus uere dei filius deus uerus sit uere dei filium unigenitum deum dominum nostrum iesum christum esse ac doceri multis modis cognitum est dum de eo testatur pater dum de se ipse profitetur dum apostoli praedicant dum religiosi credunt dum daemones confitentur dum iudaei negant dum gentes in passione cognoscunt neque enim ex communione nuncupationis est quod de proprietatis fide dicitur et cum omnia quae christus dominus aut egit aut docuit ultra omnia eorum sint qui filii nuncupantur et in iis omnibus quae praecipua sint christi hoc uel potissimum doceatur esse quod dei filius est non est in eo filii ex generali familiaritate cognomen non adoptiuum sed proprium esse pater testatur non contamino ueritatis fidem ut hoc uerbis meis adstruam loquatur ut saepe solitus est de unigenito suo pater ne sub consummandi baptismi sacramento iesus christus ignorabilis possit esse per corpus hic est filius meus dilectus in quo complacui rogo in quo ueritas deperit et in quo infirma fides professionis est non annuntiatus per angelum de sancto spiritu partus ex uirgine non index magis stella nec adorati in cunis honor nec baptizandi sub baptistae professione uirtus satis esse ad demonstrationem maiestatis existimantur pater de coelo loquitur et ita loquitur hic est filius meus quid sibi uult non cognominum sed pronominum fides cognomina enim nominibus adduntur pronomina uero obtinent in se nominum uirtutem proprietatis autem significatio est ubi et hic est dictum esse auditur et meus est et intellige quae sit ueritas et ratio dictorum legeras filios genui et 