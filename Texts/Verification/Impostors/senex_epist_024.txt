licet fortunae sed in quem nihil ita est nihil desideres oportet si uis iouem prouocare nihil desiderantem haec nobis attalus dixit natura omnibus dixit quae si uoles frequenter cogitare id ages ut sis felix non ut uidearis et ut tibi uidearis non aliis uale cxi quid uocentur latine sophismata quaesisti a me multi temptauerunt illis nomen inponere nullum haesit uidelicet quia res ipsa non recipiebatur a nobis nec in usu erat nomini quoque repugnatum est aptissimum tamen uidetur mihi quo cicero usus est cauillationes uocat quibus quisquis se tradidit quaestiunculas quidem uafras nectit ceterum ad uitam nihil proficit neque fortior fit neque temperantior neque elatior at ille qui philosophiam in remedium suum exercuit ingens fit animo plenus fiduciae inexsuperabilis et maior adeunti quod in magnis euenit montibus quorum proceritas minus apparet longe intuentibus cum accesseris tunc manifestum fit quam in arduo summa sint talis est mi lucili uerus et rebus non artificiis philosophus in edito stat admirabilis celsus magnitudinis uerae non exsurgit in plantas nec summis ambulat digitis eorum more qui mendacio staturam adiuuant longioresque quam sunt uideri uolunt contentus est magnitudine sua quidni contentus sit eo usque creuisse quo manus fortuna non porrigit ergo et supra humana est et par sibi in omni statu rerum siue secundo cursu uita procedit siue fluctuatur et it per aduersa ac difficilia hanc constantiam cauillationes istae de quibus paulo ante loquebar praestare non possunt ludit istis animus non proficit et philosophiam a fastigio suo deducit in planum nec te prohibuerim aliquando ista agere sed tunc cum uoles nihil agere hoc tamen habent in se pessimum dulcedinem quandam sui faciunt et animum specie subtilitatis inductum tenent ac morantur cum tanta rerum moles uocet cum uix tota uita sufficiat ut hoc unum discas uitam contemnere quid regere inquis secundum opus est nam nemo illam bene rexit nisi qui contempserat uale cxii cupio mehercules amicum tuum formari ut desideras etinstitui sed ualde durus capitur immo quod est molestius ualde mollis capitur et consuetudine mala ac diutina fractus uolo tibi ex nostro artificio exemplum referre non quaelibet insitionem uitis patitur si uetus et exesa est si infirma gracilisque aut non recipiet surculum aut non alet nec adplicabit sibi nec in qualitatem eius naturamque transibit itaque solemus supra terram praecidere ut si non respondit temptari possit secunda fortuna et iterum repetita infra terram inseratur hic de quo scribis et mandas non habet uires indulsit uitiis simul et emarcuit et induruit non potest recipere rationem non potest nutrire at cupit ipse noli credere non dico illum mentiri tibi putat se cupere stomachum illi fecit luxuria cito cum illa redibit in gratiam sed dicit se offendi uita sua non negauerim quis enim non offenditur homines uitia sua et amant simul et oderunt tunc itaque de illo feremus sententiam cum fidem nobis fecerit inuisam iam sibi esse luxuriam nunc illis male conuenit uale cxiii desideras tibi scribi a me quid sentiam de hac quaestione iactata apud nostros an iustitia fortitudo prudentia ceteraeque uirtutes animalia sint hac subtilitate effecimus lucili carissime ut exercere ingenium inter inrita uideremur et disputationibus nihil profuturis otium terere faciam quod desideras et quid nostris uideatur exponam sed me in alia esse sententia profiteor puto quaedam esse quae deceant phaecasiatum palliatumque quae sint ergo quae antiquos mouerint uel quae sint quae antiqui mouerint dicam animum constat animal esse cum ipse efficiat ut simus animalia cum ab illo animalia nomen hoc traxerint uirtus autem nihil aliud est quam animus quodam modo se habens ergo animal est deinde uirtus agit aliquid agi autem nihil sine impetu potest si impetum habet qui nulli est nisi animali animal est si animal est inquit uirtus habet ipsa uirtutem quidni habeat se ipsam quomodo sapiens omnia per uirtutem gerit sic uirtus per se ergo inquit et omnes artes animalia sunt et omnia quae cogitamus quaeque mente conplectimur sequitur ut multa millia animalium habitent in his angustiis pectoris et singuli multa simus animalia aut multa habeamus animalia quaeris quid aduersus istud respondeatur unaquaeque ex istis res animal erit multa animalia non erunt quare dicam si mihi accommodaueris subtilitatem et intentionem tuam singula animalia singulas habere debent substantias ista omnia unum animum habent itaque singula esse possunt multa esse non possunt ego et animal sum et homo non tamen duos esse nos dices quare quia separati debent esse ita dico alter ab altero debet esse diductus ut duo sint quidquid in uno multiplex est sub unam naturam cadit itaque unum est et animus meus animal est et ego animal sum duo tamen non sumus quare quia animus mei pars est tunc aliquid per se numerabitur cum per se stabit ubi uero alterius membrum erit non poterit uideri aliud quare dicam quia quod aliud est suum oportet esse et proprium et totum et intra se absolutum ego in alia esse me sententia professus sum non enim tantum uirtutes animalia erunt si hoc recipitur sed opposita quoque illis uitia et adfectus tamquam ira timor luctus suspicio ultra res ista procedet omnes sententiae omnes cogitationes animalia erunt quod nullo modo recipiendum est non enim quidquid ab homine fit homo est iustitia quid est inquit animus quodam modo se habens itaque si animus animal est et iustitia minime haec enim habitus animi est et quaedam uis idem animus in uarias figuras conuertitur et non totiens animal aliud est quotiens aliud facit nec illud quod fit ab animo animal est si iustitia animal est si fortitudo si ceterae uirtutes utrum desinunt esse animalia subinde aut rursus incipiunt an semper sunt desinere uirtutes non possunt ergo multa animalia immo innumerabilia in hoc animo uersantur non sunt inquit multa quia ex uno religata sunt et partes unius ac membra sunt talem ergo faciem animi nobis proponimus qualis est hidrae multa habentis capita quorum unumquodque per se pugnat per se nocet atqui nullum ex illis capitibus animal est sed animalis caput ceterum ipsa unum animal est nemo in chimaera leonem animal esse dixit aut draconem hae partes erant eius partes autem non sunt animalia quid est quo colligas iustitiam animal esse agit inquit aliquid et prodest quod autem agit et prodest impetum habet quod autem impetum habet animal est uerum est si suum impetum habet suum autem non habet sed animi omne animal donec moriatur id est quod coepit homo donec moriatur homo est equus equus canis canis transire in aliud non potest iustitia id est animus quodam modo se habens animal est credamus deinde animal est fortitudo id est animus quodam modo se habens quis animus ille qui modo iustitia erat tenetur in priore animali in aliud animal transire ei non licet in eo illi in quo primum esse coepit perseuerandum est praeterea unus animus duorum esse animalium non potest multo minus plurium si iustitia fortitudo temperantia ceteraeque uirtutes animalia sunt quomodo unum animum habebunt singulos habeant oportet aut non sunt animalia non potest unum corpus plurium animalium esse hoc et ipsi fatentur iustitiae quod est corpus animus quid fortitudinis quod est corpus idem animus atqui unum corpus esse duorum animalium non potest sed idem animus inquit iustitiae habitum induit et fortitudinis et temperantiae hoc fieri posset si quo tempore iustitia esset fortitudo non esset quo tempore fortitudo esset temperantia non esset nunc uero omnes uirtutes simul sunt ita quomodo singulae erunt animalia cum unus animus sit qui plus quam unum animal non potest facere denique nullum animal pars est alterius animalis iustitia autem pars est animi non est ergo animal uideor mihi in re confessa perdere operam magis enim indignandum de isto quam disputandum est nullum animal alteri par est circumspice omnium corpora nulli non et color proprius est et figura sua et magnitudo inter cetera propter quae mirabile diuini artificis ingenium est hoc quoque existimo esse quod in tanta copia rerum numquam in idem incidit etiam quae similia uidentur cum contuleris diuersa sunt tot fecit genera foliorum nullum non sua proprietate signatum tot animalia nullius magnitudo cum altero conuenit utique aliquid interest exegit a se ut quae alia erant et dissimilia essent et inparia uirtutes omnes ut dicitis pares sunt ergo non sunt animalia nullum non animal per se agit uirtus autem per se nihil agit sed cum homine omnia animalia aut rationalia sunt ut homines ut dii aut inrationalia ut ferae ut pecora uirtutes utique rationales sunt atqui nec homines sunt nec dii ergo non sunt animalia omne rationale animal nihil agit nisi primum specie alicuius rei inritatum est deinde impetum cepit deinde adsensio confirmauit hunc impetum quid sit adsensio dicam oportet me ambulare tunc demum ambulo cum hoc mihi dixi et adprobaui hanc opinionem meam oportet me sedere tunc demum sedeo haec adsensio in uirtute non est puta enim prudentiam esse quomodo adsentietur oportet me ambulare hoc natura non recipit prudentia enim ei cuius est prospicit non sibi nam nec ambulare potest nec sedere ergo adsensionem non habet quod adsensionem non habet rationale animal non est uirtus si animal est rationale est rationale autem non est ergo nec animal si uirtus animal est uirtus autem bonum omnest omne bonum animal est hoc nostri fatentur patrem seruare bonum est et sententiam prudenter in senatu dicere bonum est et iuste decernere bonum est ergo et patrem seruare animal est et prudenter sententiam dicere animal est eo usque res exegit ut risum tenere non possis prudenter tacere bonum est cenare bonum est ita et tacere et cenare animal est ego mehercules titillare non desinam et ludos mihi ex istis subtilibus ineptiis facere iustitia et fortitudo si animalia sunt certe terrestria sunt omne animal terrestre alget esurit sitit ergo iustitia alget fortitudo esurit clementia sitit quid porro non interrogabo illos quam figuram habeant ista animalia hominis an equi an ferae si rotundam illis qualem deo dederint quaeram an et auaritia et luxuria et dementia aeque rotundae sint sunt enim et ipsae animalia si has quoque conrotundauerint etiamnunc interrogabo an prudens ambulatio animal sit necesse est confiteantur deinde dicant ambulationem animal esse et quidem rotundum ne putes autem primum me ex nostris non ex praescripto loqui sed meae sententiae esse inter cleanthen et discipulum eius chrisippum non conuenit quid sit ambulatio cleanthes ait spiritum esse a principali usque in pedes permissum chrisippus ipsum principale quid est ergo cur non ipsius chrisippi exemplo sibi quisque se uindicet et ista tot animalia quot mundus ipse non potest capere derideat non sunt inquit uirtutes multa animalia et tamen animalia sunt nam quemadmodum aliquis et poeta est et orator et tamen unus sic uirtutes istae animalia sunt sed multa non sunt idem est animus et animus et iustus et prudens et fortis ad singulas uirtutes quodam modo se habens sublata conuenit nobis nam et ego interim fateor animum animal esse postea uisurus quam de ista re sententiam feram actiones eius animalia esse nego alioqui et omnia uerba erunt animalia et omnes uersus nam si prudens sermo bonum est bonum autem omne animal est sermo animal est prudens uersus bonum est bonum autem omne animal est uersus ergo animal est ita arma uirumque cano animal est quod non possunt rotundum dicere cum sex pedes habeat textorium inquis totum mehercules istud quod cum maxime agitur dissilio risu cum mihi propono soloecismum animal esse et barbarismum et sillogismum et aptas illis facies tamquam pictor adsigno haec disputamus attractis superciliis fronte rugosa non possum hoc loco dicere illud caelianum o tristes ineptias ridiculae sunt quin itaque potius aliquid utile nobis ac salutare tractamus et quaerimus quomodo ad uirtutes peruenire possimus quae nos ad illas uia adducat doce me non an fortitudo animal sit sed nullum animal felix esse sine fortitudine nisi contra fortuita conualuit et omnis casus antequam exciperet meditando praedomuit quid est fortitudo munimentum humanae imbecillitatis inexpugnabile quod qui circumdedit sibi securus in hac uitae obsidione perdurat utitur enim suis uiribus suis telis hoc loco tibi posidonii nostri referre sententiam uolo non est quod umquam fortunae armis putes esse te tutum tuis pugna contra ipsam fortuna non armat itaque contra hostes instructi contra ipsam inermes sunt alexander persas quidem et hircanos et indos et quidquid gentium usque in oceanum extendit oriens uastabat fugabatque sed ipse modo occiso amico modo amisso iacebat in tenebris alias scelus alias desiderium suum maerens uictor tot regum atque populorum irae tristitiaeque succumbens id enim egerat ut omnia potius haberet in potestate quam adfectus o quam magnis homines tenentur erroribus qui ius dominandi trans maria cupiunt permittere felicissimosque se iudicant si multas o milite prouincias obtinent et nouas ueteribus adiungunt ignari quod sit illud ingens parque dis regnum imperare sibi maximum imperium est doceat me quam sacra res sit iustitia alienum bonum spectans nihil ex se petens nisi usum sui nihil sit illi cum ambitione famaque sibi placeat hoc ante omnia sibi quisque persuadeat me iustum esse gratis oportet parum est adhuc illud persuadeat sibi me in hanc pulcherrimam uirtutem ultro etiam inpendere iuuet tota cogitatio a priuatis commodis quam longissime auersa sit non est quod spectes quod sit iustae rei praemium maius in iusto est illud adhuc tibi adfige quod paulo ante dicebam nihil ad rem pertinere quam multi aequitatem tuam nouerint qui uirtutem suam publicari uult non uirtuti laborat sed gloriae non uis esse iustus sine gloria at mehercules saepe iustus esse debebis cum infamia et tunc si sapis mala opinio bene parta delectet uale cxiu quare quibusdam temporibus prouenerit corrupti generis oratio quaeris et quomodo in quaedam uitia inclinatio ingeniorum facta sit ut aliquando inflata explicatio uigeret aliquando infracta et in morem cantici ducta quare alias sensus audaces et fidem egressi placuerint alias abruptae sententiae et suspiciosae in quibus plus intellegendum esset quam audiendum quare aliqua aetas fuerit quae translationis iure uteretur inuerecunde hoc quod audire uulgo soles quod apud graecos in prouerbium cessit talis hominibus fuit oratio qualis uita quemadmodum autem uniuscuiusque actio dicendi similis est sic genus dicendi aliquando imitatur publicos mores si disciplina ciuitatis laborauit et se in delicias dedit argumentum est luxuriae publicae orationis lasciuia si modo non in uno aut in altero fuit sed adprobata est et recepta non potest alius esse ingenio alius animo color si ille sanus est si compositus grauis temperans ingenium quoque siccum ac sobrium est illo uitiato hoc quoque adflatur non uides si animus elanguit trahi membra et pigre moueri pedes si ille effeminatus est in ipso incessu apparere mollitiam si ille acer est et ferox concitari gradum si furit aut quod furori simile est irascitur turbatum esse corporis motum nec ire sed ferri quanto hoc magis accidere ingenio putas quod totum animo permixtum est ab illo fingitur illi paret inde legem petit quomodo maecenas uixerit notius est quam ut narrari nunc debeat quomodo ambulauerit quam delicatus fuerit quam cupierit uideri quam uitia sua latere noluerit quid ergo non oratio eius aeque soluta est quam ipse discinctus non tam insignita illius uerba sunt quam cultus quam comitatus quam domus quam uxor magni uir ingenii fuerat si illud egisset uia rectiore si non uitasset intellegi si non etiam in oratione difflueret uidebis itaque eloquentiam ebrii hominis inuolutam et errantem et licentiae plenam maecenas de cultu suo quid turpius amne siluisque ripa comantibus uide ut alueum lintribus arent uersoque uado remittant hortos quid si quis feminae cinno crispat et labris columbatur incipitque suspirans ut ceruice lassa fanantur nemoris tiranni inremediabilis factio rimantur epulis lagonaque temptant domos et spe mortem exigunt genium festo uix suo testem tenuisue cerei fila et crepacem molam focum mater aut uxor inuestiunt non statim cum haec legeris hoc tibi occurret hunc esse qui solutis tunicis in urbe semper incesserit nam etiam cum absentis caesaris partibus fungeretur signum a discincto petebatur hunc esse qui in tribunali in rostris in omni publico coetu sic apparuerit ut pallio uelaretur caput exclusis utrimque auribus non aliter quam in mimo fugitiui diuitis solent hunc esse cui tunc maxime ciuilibus bellis strepentibus et sollicita urbe et armata comitatus hic fuerit in publico spadones duo magis tamen uiri quam ipse hunc esse qui uxorem milliens duxit cum unam habuerit haec uerba tam inprobe structa tam neglegenter abiecta tam contra consuetudinem omnium posita ostendunt mores quoque non minus nouos et prauos et singulares fuisse maxima laus illi tribuitur mansuetudinis pepercit gladio sanguine abstinuit nec ulla alia re quid posset quam licentia ostendit hanc ipsam laudem suam corrupit istis orationis portentosissimae delicis apparet enim mollem fuisse non mitem hoc istae ambages compositionis hoc uerba transuersa hoc sensus miri magni quidem saepe sed eneruati dum exeunt cuiuis manifestum facient motum illi felicitate nimia caput quod uitium hominis esse interdum interdum temporis solet ubi luxuriam late felicitas fudit cultus primum corporum esse diligentior incipit deinde supellectili laboratur deinde in ipsas domos inpenditur cura ut in laxitatem ruris excurrant ut parietes aduectis trans maria marmoribus fulgeant ut tecta uarientur auro ut lacunaribus pauimentorum respondeat nitor deinde ad cenas lautitia transfertur et illic commendatio ex nouitate et soliti ordinis commutatione captatur ut ea quae includere solent cenam prima ponantur ut quae aduenientibus dabantur exeuntibus dentur cum adsueuit animus fastidire quae ex more sunt et illi pro sordidis solita sunt etiam in oratione quod nouum est quaerit et modo antiqua uerba atque exoleta reuocat ac profert modo fingit et ignota ac deflectit modo id quod nuper increbruit pro cultu habetur audax translatio ac frequens sunt qui sensus praecidant et hoc gratiam sperent si sententia pependerit et audienti suspicionem sui fecerit sunt qui illos detineant et porrigant sunt qui non usque ad uitium accedant necesse est enim hoc facere aliquid grande temptanti sed qui ipsum uitium ament itaque ubicumque uideris orationem corruptam placere ibi mores quoque a recto desciuisse non erit dubium quomodo conuiuiorum luxuria quomodo uestium aegrae ciuitatis indicia sunt sic orationis licentia si modo frequens est ostendit animos quoque a quibus uerba exeunt procidisse mirari quidem non debes corrupta excipi non tantum a corona sordidiore sed ab hac quoque turba cultiore togis enim inter se isti non iudicis distant hoc magis mirari potes quod non tantum uitiosa sed uitia laudentur nam illud semper factum est nullum sine uenia placuit ingenium da mihi quemcumque uis magni nominis uirum dicam quid illi aetas sua ignouerit quid in illo sciens dissimulauerit multos tibi dabo quibus uitia non nocuerint quosdam quibus profuerint dabo inquam maximae famae et inter admiranda propositos quos si quis corrigit delet sic enim uitia uirtutibus inmixta sunt ut illas secum tractura sint adice nunc quod oratio certam regulam non habet consuetudo illam ciuitatis quae numquam in eodem diu stetit uersat multi ex alieno saeculo petunt uerba duodecim tabulas loquuntur gracchus illis et crassus et curio nimis culti et recentes sunt ad appium usque et coruncanium redeunt quidam contra dum nihil nisi tritum et usitatum uolunt in sordes incidunt utrumque diuerso genere corruptum est tam mehercules quam nolle nisi splendidis uti ac sonantibus et poeticis necessaria atque in usu posita uitare tam hunc dicam peccare quam illum alter se plus iusto colit alter plus iusto neglegit ille et crura hic ne alas quidem uellit ad compositionem transeamus quot genera tibi in hac dabo quibus peccetur quidam praefractam et asperam probant disturbant de industria si quid placidius effluxit nolunt sine salebra esse iuncturam uirilem putant et fortem quae aurem inaequalitate percutiat quorundam non est compositio modulatio est adeo blanditur et molliter labitur quid de illa loquar in qua uerba differuntur et diu expectata uix ad clausulas redeunt quid illa in exitu lenta qualis ciceronis est deuexa et molliter detinens nec aliter quam solet ad morem suum pedemque respondens non tantum in genere sententiarum uitium est si aut pusillae sunt et pueriles aut inprobae et plus ausae quam pudore saluo licet si floridae sunt et nimis dulces si in uanum exeunt et sine effectu nihil amplius quam sonant haec uitia unus aliquis inducit sub quo tunc eloquentia est ceteri imitantur et alter alteri tradunt sic sallustio uigente anputatae sententiae et uerba ante expectatum cadentia et obscura breuitas fuere pro cultu l arruntius uir rarae frugalitatis qui historias belli punici scripsit fuit sallustianus et in illud genus nitens est apud sallustium exercitum argento fecit id est pecunia parauit hoc arruntius amare coepit posuit illud omnibus paginis dicit quodam loco fugam nostris fecere alio loco hiero rex siracusanorum bellum fecit et alio loco quae audita panhormitanos dedere romanis fecere gustum tibi dare uolui totus his contexitur liber quae apud sallustium rara fuerunt apud hunc crebra sunt et paene continua nec sine causa ille enim in haec incidebat at hic illa quaerebat uides autem quid sequatur ubi alicui uitium pro exemplo est dixit sallustius aquis hiemantibus arruntius in primo libro belli punici ait repente hiemauit tempestas et alio loco cum dicere uellet frigidum annum fuisse ait totus hiemauit annus et alio loco inde sexaginta onerarias leues praeter militem et necessarios nautarum hiemante aquilone misit non desinit omnibus locis hoc uerbum infulcire quodam loco dicit sallustius dum inter arma ciuilia aequi bonique famas petit arruntius non temperauit quominus primo statim libro poneret ingentes esse famas de regulo haec ergo et eiusmodi uitia quae alicui inpressit imitatio non sunt indicia luxuriae nec animi corrupti propria enim esse debent et ex ipso nata ex quibus tu aestimes alicuius adfectus iracundi hominis iracunda oratio est commoti nimis incitata delicati tenera et fluxa quod uides istos sequi qui aut uellunt barbam aut interuellunt qui labra pressius tondent et adradunt seruata et summissa cetera parte qui lacernas coloris inprobi sumunt qui perlucentem togam qui nolunt facere quicquam quod hominum oculis transire liceat inritant illos et in se auertunt uolunt uel reprehendi dum conspici talis est oratio maecenatis omniumque aliorum qui non casu errant sed scientes uolentesque hoc a magno animi malo oritur quomodo in uino non ante lingua titubat quam mens cessit oneri et inclinata uel prodita est ita ista orationis quid aliud quam ebrietas nulli molesta est nisi animus labat ideo ille curetur ab illo sensus ab illo uerba exeunt ab illo nobis est habitus uultus incessus illo sano ac ualente oratio quoque robusta fortis uirilis est si ille procubuit et cetera ruinam sequuntur rege incolumi mens omnibus una est amisso rupere fidem rex noster est animus hoc incolumi cetera manent in officio parent obtemperant cum ille paulum uacillauit simul dubitant cum uero cessit uoluptati artes quoque eius actusque marcent et omnis ex languido fluidoque conatus est quoniam hac similitudine usus sum perseuerabo animus noster modo rex est modo tirannus rex cum honesta intuetur salutem commissi sibi corporis curat et illi nihil imperat turpe nihil sordidum ubi uero inpotens cupidus delicatus est transit in nomen detestabile ac dirum et fit tirannus tunc illum excipiunt adfectus inpotentes et instant qui initio quidem gaudet ut solet populus largitione nocitura frustra plenus et quae non potest haurire contrectans cum uero magis ac magis uires morbus exedit et in medullas neruosque descendere deliciae conspectu eorum quibus se nimia auiditate inutilem reddidit laetus pro suis uoluptatibus habet alienarum spectaculum sumministrator libidinum testisque quarum usum sibi ingerendo abstulit nec illi tam gratum est abundare iucundis quam acerbum quod non omnem illum apparatum per gulam uentremque transmittit quod non cum omni exoletorum feminarumque turba conuolutatur maeretque quod magna pars suae felicitatis exclusa corporis angustiis cessat numquid enim mi lucili non in hoc furor est quod nemo nostrum mortalem se cogitat quod nemo inbecillum immo quod nemo nostrum unum esse se cogitat aspice culinas nostras et concursantis inter tot ignes cocos unum uideri putas uentrem cui tanto tumultu comparatur cibus aspice ueteraria nostra et plena multorum saeculorum uindemiis horrea unum putas uideri uentrem cui tot consulum regionumque uina cluduntur aspice quot locis terra uertatur quot millia colonorum arent fodiant unum uideri putas uentrem cui et in sicilia et in africa seritur sani erimus et modica concupiscemus si unusquisque se numeret metiatur simul corpus sciat quam nec multum capere nec diu possit nihil tamen aeque tibi profuerit ad temperantiam omnium rerum quam frequens cogitatio breuis aeui et huius incerti quidquid facies respice ad mortem uale cxu nimis anxium esse te circa uerba et compositionem mi lucili nolo habeo maiora quae cures quaere quid scribas non quemadmodum et hoc ipsum non ut scribas sed ut sentias ut illa quae senseris magis adplices tibi et uelut signes cuiuscumque orationem uideris sollicitam et politam scito animum quoque non minus esse pusillis occupatum magnus ille remissius loquitur et securius quaecumque dicit plus habent fiduciae quam curae nosti comptulos iuuenes barba et coma nitidos de capsula totos nihil ab illis speraueris forte nihil solidum oratio cultus animi est si circumtonsa est et fucata et manu facta ostendit illum quoque non esse sincerum et habere aliquid fracti non est ornamentum uirile concinnitas si nobis animum boni uiri liceret inspicere o quam pulchram faciem quam sanctam quam ex magnifico placidoque fulgentem uideremus hinc iustitia illinc fortitudine hinc temperantia prudentiaque lucentibus praeter has frugalitas et continentia et tolerantia et liberalitas comitasque et quis credat in homine rarum humanitas bonum splendorem illi suum adfunderent tunc prouidentia cum elegantia et ex istis magnanimitas eminentissima quantum di boni decoris illi quantum ponderis grauitatisque adderent quanta esset cum gratia auctoritas nemo illam amabilem qui non simul uenerabilem diceret si quis uiderit hanc faciem altiorem fulgentioremque quam cerni inter humana consueuit nonne uelut numinis occursu obstupefactus resistat et ut fas sit uidisse tacitus precetur tum euocante ipsa uultus benignitate productus adoret ac supplicet et diu contemplatus multum extantem superque mensuram solitorum inter nos aspici elatam oculis mite quiddam sed nihilominus uiuido igne flagrantibus tunc deinde illam uergili nostri uocem uerens atque attonitus emittat o quam te memorem uirgo namque haut tibi uultus mortalis nec uox hominem sonat sis felix nostrumque leues quaecumque laborem aderit leuabitque si colere eam uoluerimus colitur autem non taurorum opimis corporibus contrucidatis nec auro argentoque suspenso nec in thensauros stipe infusa sed pia et recta uoluntate nemo inquam non amore eius arderet si nobis illam uidere contingeret nunc enim multa obstrigillant et aciem nostram aut splendore nimio repercutiunt aut obscuritate retinent sed si quemadmodum uisus oculorum quibusdam medicamentis acui solet et repurgari sic nos aciem animi liberare inpedimentis uoluerimus poterimus perspicere uirtutem etiam obrutam corpore etiam paupertate opposita etiam humilitate et infamia obiacentibus cernemus inquam pulchritudinem illam quamuis sordido obtectam rursus aeque malitiam et aerumnosi animi ueternum perspiciemus quamuis multus circa diuitiarum radiantium splendor inpediat et intuentem hinc honorum illinc magnarum potestatium falsa lux uerberet tunc intellegere nobis licebit quam contemnenda miremur simillimi pueris quibus omne ludicrum in pretio est parentibus quippe nec minus fratribus praeferunt paruo aere empta monilia quid ergo inter nos et illos interest ut ariston ait nisi quod nos circa tabulas et statuas insanimus carius inepti illos reperti in litore calculi leues et aliquid habentes uarietatis delectant nos ingentium maculae columnarum siue ex aegiptiis harenis siue ex africae solitudinibus aduectae porticum aliquam uel capacem populi cenationem ferunt miramur parietes tenui marmore inductos cum sciamus quale sit quod absconditur oculis nostris inponimus et cum auro tecta perfudimus quid aliud quam mendacio gaudemus scimus enim sub illo auro foeda ligna latitare nec tantum parietibus aut lacunaribus ornamentum tenue praetenditur omnium istorum quos incedere altos uides bratteata felicitas est inspice et scies sub ista tenui membrana dignitatis quantum mali iaceat haec ipsa res quae tot magistratus tot iudices detinet quae et magistratus et iudices facit pecunia ex quo in honore esse coepit uerus rerum honor cecidit mercatoresque et uenales in uicem facti quaerimus non quale sit quidque sed quanti ad mercedem pii sumus ad 