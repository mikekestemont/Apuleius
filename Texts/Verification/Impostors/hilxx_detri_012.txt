qui nunc sunt id est arianorum blasphemis professionibus obnitentem et deum patrem ac filium dei deum praedicantem deinde ut unius nominis atque naturae indissimili genere diuinitatis patrem et filium esse profitentem quisquam aut in duum deorum aut contra in unici ac solitarii dei teneret errore cum quando neque unio in praedicato deo patre et deo filio reperiretur neque sub indiscretae naturae demonstratione deorum diuersitas conueniret nunc quia negantibus dei filium a deo ex natiuitatis ueritate subsistere libro superiore secundum euangelia responsum est demonstrandum est eum qui uere ex natura filius dei est uere quoque per naturam deum esse ita tamen ut neque ad singularem neque ad alterum deum fides nostra depereat cum neque unum deum sit sic praedicatura quasi solum neque quasi non unum sit confessura non solum quibus modis christum nouimus deum nomen dei simpliciter ei datum index est naturae deum igitur dominum nostrum iesum christum his modis nouimus nomine natiuitate natura potestate professione et de nomine nihil puto ambiguitatis legimus enim in principio erat uerbum et uerbum erat apud deum et deus erat uerbum quid calumniae est cur non sit quod nuncupatur aut numquid nomen non naturae significatio est et quia contradictio omnis ex causa est nunc hic negandi dei quaero causam simplex namque nuncupatio est et caret offendiculo adiectionis alienae uerbum enim quod caro factum est non aliud quam deus est non est hic deputatae aut assumptae nuncupationis relicta suspicio ut ei quod deus est non ex natura sit nomen moisi dei nomen adiectum dii alii ex uocantis uoluntate respice ad caeteras aut deputatiuas aut assumptiuas appellationes ad moisen dictum est dedi te deum pharaoni sed numquid non adiecta nominis causa est cum dicitur pharaoni aut numquid ei naturam dei intulit et non potius in eum qui metueret terrorem cum dracones magicos draco moisi mox uirga manens deuorat cum cinomiiam quam immiserat abigit cum grandinem potestate qua euocauerat auertit cum locustas ea uirtute qua inuexerat repulit cum in operationibus eius magi confitentur digitum dei esse exod uii uiii ix x uiii sic moises pharaoni deus datus est dum timetur dum oratur dum punit dum medetur et aliud est deum dari aliud est deum esse in pharaonem enim deus datus est caeterum non ei est et natura et nomen ut deus sit memini quoque et alterius nuncupationis ubi dicitur ego dixi dii estis psal lxxxi sed in eo indulti nominis significatio est et ubi refertur ego dixi loquentis potius est sermo quam rei nomen quia rei nomen intelligentiam rei affert caeterum uoluntas appellationis ex alio est et ubi se nuncupationis auctor ostendit ibi per sermonem auctoris est nuncupatio non naturale nomen in genere filius cur uerbum sapientia et uirtus cognominetur filius est ut dicitur deus at uero hic uerbum deus est res existit in uerbo uerbi res enuntiatur in nomine uerbi enim appellatio in dei filio de sacramento natiuitatis est sicuti sapientiae et uirtutis est nomen quae cum in deum filium cum substantia uerae natiuitatis exstiterint deo tamen ut sua propria quamuis ex eo in deum sint nata non desunt non enim sicut frequenter dictum a nobis est diuisionis in filio sed natiuitatis sacramentum praedicamus nec separatio fuit imperfecta sed progenies perfecta quia natiuitas non habet detrimentum generandi cum profectum teneat nascendi et idcirco earum rerum unigenito deo aptata cognomina sunt quae cum eum subsistentem ex natiuitate consumment tamen patri insint ex indemutabilis uirtute naturae unigenitus enim deus uerbum est sed innascibilis pater numquam omnino sine uerbo est non quod prolatio uocis natura sit filii sed ex deo deus cum natiuitatis ueritate subsistens ut a patre proprius et per naturae indifferentiam inseparabilis doceretur significatus in uerbo est sicut christus sapientia et uirtus dei est non ille ut intelligi solet internae potestatis aut sensus efficax motus sed natura tenens per natiuitatem substantiae ueritatem his internarum rerum significata nominibus est non enim id quod nascendo subsistit potest id ipsum uideri esse quod unicuique semper internum est sed ex aeterno deo patre unigenitus filius in subsistentem deum natus ut non alienus esse a natura paternae diuinitatis posset intelligi per haec proprietatum nomina subsistens ostensus est quibus ex quo substiterat non carebat deus igitur qui est non est aliud quam deus nam cum audio et deus erat uerbum non dictum solum audio uerbum deum sed demonstratum intelligo esse quod deus est quia sicut superius in moise deo et in cognominatis diis per appellationem nomen adiectum sit hic autem res significata substantiae est cum dicitur deus erat esse enim non est accidens nomen sed subsistens ueritas et manens causa et naturalis generis proprietas thomas eum confitetur deum illaesa dei unius fide thomas deum natura profitetur neque hoc nomen recusat christus et uideamus an hanc euangelistae praedicationem apostoli thomae confessio consequatur cum ait dominus meus et deus meus deus igitur suus est quem deum confitetur et certe dictum non ignorabat a domino audi israel dominus deus tuus unus est deut ui et quomodo apostolica fides principalis immemor est facta mandati ut deum christum confiteretur cum in unius dei esset confessione uiuendum sed apostolus totius sacramenti fidem per uirtutem resurrectionis intelligens cum frequenter audisset ego et pater unum sumus et omnia quae patris sunt mea sunt et ego in patre et pater in me ioan x xui xiu iam sine fidei periculo naturae nomen confessus est quia ab unius dei patris professione religio non excideret deum confessa dei filium cum in filio dei non nisi paternae naturae ueritas crederetur nec sub alterius dei impia confessione fides naturae periclitaretur unius quia non alterius dei naturam perfecta dei natiuitas attulisset ueritatem igitur euangelici sacramenti thomas intelligens dominum suum et deum suum esse confessus est non hic honoris est nomen sed naturae confessio est rebus enim ipsis atque uirtutibus deum credidit et dominus professionis huius religionem non honoris esse docuit sed fidei dicens quia uidisti credidisti beati qui non uiderunt et crediderunt uidens enim thomas credidit sed quid credidit quaeris et quid aliud credidit quam professus est dominus meus et deus meus resurrexisse enim per se ex mortuis in uitam nisi dei natura non potuit et creditae religionis fides hoc est professa quod deus est anne ergo nomen dei non naturae res existimabitur cum professio nominis fidem naturae creditae sit secuta nam utique religiosus filius et qui non uoluntatem suam sed eius qui se miserat faceret et qui non honorem suum sed eius a quo uenerat quaereret honorem huius in se nominis recusasset ne quod ipse unum deum praedicauerat solueretur sed uere et apostolicae fidei misterium confirmans et naturae in se paternae nomen agnoscens beatos esse docuit qui cum se resurgentem e mortuis non uidissent deum tamen per resurrectionis intelligentiam credidissent pater et filius unus tantum est deus nomen igitur naturae fidei nostrae non deserit professionem nomen enim quod rem unamquamque significat rem quoque eiusdem generis ostendit et iam non res duae sunt sed res generis eiusdem est filius namque dei deus est hoc enim significatur ex nomine non duos deos connumerat nomen unum quia unius atque indifferentis naturae unum deus nomen est cum enim et pater deus est et filius deus est et proprium naturae diuinae nomen in utroque sit uterque unum sunt quia cum subsistat filius ex natiuitate naturae unitatem tamen conseruat in nomine nec ad professionem duum deorum natiuitas filii credentium fidem cogit quae patrem et filium ut unius naturae ita unius profitetur et nominis est itaque dei filio nomen ex natiuitate hic enim nobis secundus ad demonstrationem gradus est ut deus sit ex natiuitate quamquam mihi adhuc de proprietate nominis supersit apostolica auctoritas sed interim euangelicum placet tractare sermonem filius ut natus ex deo dei naturam habet nasci et coeptum esse non idem et primum quaero quam natiuitas filii naturae nouitatem potuerit inferre ne deus sit intelligentiae istud humanae sensus excludit ut aliquid a natura originis suae nascendo diuersum sit nisi forte quod ex naturarum diuersitate conceptum nouum aliquid in se et ita sit generis utriusque quod neutrum sit ueniat in uitam quod in pecoribus ac bestiis usitatum est sed ea ipsa nouitas non inest nisi ex connatis proprietatibus sub diuersitate naturae et diuersitatem eorum natiuitas non intulit sed accepit dum id tenet quod ex utroque sibi unum est et cum haec in his corporalibus causis et passionibus ita sint quis rogo furor est natiuitatem unigeniti dei ad degenerem ex deo referre naturam cum natiuitas non nisi ex proprietate naturae sit et iam natiuitas non erit si proprietas naturae in natiuitate non fuerit hinc ille omnis aestus et furor est ut in filio dei non natiuitas sit sed creatio ut non naturae suae originem subsistens teneat sed alienam a deo de non exstantibus sumat quia secundum quod ait quod de carne nascitur caro est et quod de spiritus spiritu est ioan iii quia deus spiritus est non ambiguum sit nascenti diuersum atque alienum aliquid ab eo ex quo natus sit non inesse natiuitas igitur dei deum perficit ut deus non coeptus intelligatur esse sed natus quia coeptum esse potest non id ipsum esse quod nasci dum omne coeptum aut ex nihilo in aliquid exsistit aut ex alio in aliud proficit et desinit ut ex terra aurum ut ex solidis liquida ut ex frigidis feruentia ut ex albis punicea ut ex aquis animantia ut ex inanimis uiuentia dei autem filius neque ex nihilo deus coepit esse sed natus est neque aliud aliquid fuit ante quam deus est atque ita qui in deum natus est nec coepit quod deus est nec profecit tenet itaque natiuitas eam ex qua substitit naturam et filius dei non aliud quam quod deus est subsistit natus uere ex deo est cui deus est pater et cui cum deo aequalitas aequalitas nec soli competit nec diuersis aut quisque hinc ambigit discat a iudaeis intelligentiam naturae uel potius cognoscat ab euangelio ueritatem natiuitatis in quo scriptum est propter hoc magis quaerebant eum iudaei interficere quoniam non solum soluebat sabbatum sed et quod proprium sibi patrem dicebat deum aequalem se faciens deo non nunc ut in caeteris solet iudaeorum sermo ab his dictus refertur expositio potius haec euangelistae est causam demonstrantis cur dominum interficere iudaei uellent cessat al cesset ergo per impietatem blasphemantium uitiosae intelligentiae excusatio cum per apostoli auctoritatem sub significatione natiuitatis proprietas naturalis ostensa sit patrem suum dicebat deum aequalem se faciens deo anne naturalis natiuitas non est ubi per nomen patris proprii naturae aequalitas demonstratur non enim ambigitur quin aequalitas nihil differat quis porro dubitabit quin indifferentem naturam natiuitas consequatur hinc enim est sola illa quae uere esse possit aequalitas quia naturae aequalitatem sola possit praestare natiuitas aequalitas uero numquam ibi esse credetur ubi unio est nec tamen illic reperietur ubi differt ita similitudinis aequalitas nec solitudinem habet nec diuersitatem quia omnis aequalitas nec diuersa nec sola sit filii natiuitas et cum patre aequalitas ex ipsius dictis diuinitatis christi diuersa argumenta simul pertractantur quamquam igitur huius intelligentiae nostrae iudicia cum humani sensus opinione communia sint ut et natiuitas naturae habeat aequalitatem et ubi aequalitas est neque alienum aliquid a se possit esse nec solum tamen ex ipsis dictis dominicis huius quoque sermonis nostri fides affirmanda est ne temeritas contradicendi sub libertate diuersae in nominibus intelligentiae audeat professionibus diuini de se testimonii contraire respondit enim dominus non potest filius ab se facere quidquam nisi quod uiderit patrem facientem quaecumque enim ille facit eadem et filius facit similiter pater enim diligit filium et omnia demonstrat ei quae ipse facit et maiora horum opera demonstrabit ei ut uos admiremini sicut enim pater suscitat mortuos et uiuificat sic et filius quos uult uiuificat nec enim pater iudicat quemquam sed omne iudicium dedit filio ut omnes honorificent filium sicut honorificant patrem qui non honorificat filium non honorificat patrem qui misit illum propositionis quidem ordo id exigebat ut singula quaeque genera singularum quarumcumque causarum pertractarentur ut quia deum esse dominum nostrum iesum christum dei filium nomine natiuitate natura potestate professione didicissemus demonstratio nostra gradus singulos dispositionis propositae percurreret sed natiuitatis id natura non patitur quae in se et nomen et naturam et potestatem et professionem sola complectitur sine his enim natiuitas non erit quia in se haec omnia nascendo contineat hanc igitur tractantes incidimus in eam necessitatem ut superius commemorata ad ordinem tractatus proprii differre non liceat christus a iudaeis accusatus et naturam et natiuitatem suam exponit christi uirtus de cognitione quid haec cognitio respondens enim dominus ad iudaeos quod eum interficere ob hoc magis uellent quia patrem suum dicens deum aequalem se deo fecisset omne sacramentum fidei nostrae dum impiis eorum motibus contradicit exposuit dixerat enim superius cum paralitico curato uiolati sabbati reus etiam mortis iudicio constitueretur pater meus usque adhuc operatur et ego operor et hinc omnis accendebatur inuidia quod se deo exaequasset paterni nominis usurpatione uolens itaque et natiuitatem suam confirmare et naturae uirtutem profiteri ait non potest quidquam facere ab se filius nisi quod uiderit patrem facientem exordium responsionis aduersum iudaeorum impium motum per quem usque ad uoluntatem inferendae mortis exagitabantur aptatum est nam ad uiolati sabbati obiectum sibi reatum dixerat pater meus usque adhuc operatur et ego operor ut usurpasse hoc ex auctoritate intelligeretur exempli significans tamen hoc quod ipse ageret patris esse opus intelligendum quia ipse in se operaretur operante et rursum aduersum eam inuidiam qua se per paternum nomen deo exaequasset haec subdidit amen amen dico uobis non potest filius ab se facere quidquam nisi quod uiderit patrem facientem ne igitur exaequatio illa per nomen naturamque filii fidem natiuitatis auferret ait filium ab se facere nihil posse nisi quod patrem facientem uidisset et ut maneret salutaris in patre et filio confessionis nostrae ordo naturam natiuitatis ostendit quae potestatem efficiendi non per incrementa indultarum ad unumquodque opus uirium sumeret sed de cognitione praesumeret praesumeret autem non de aliquo operis corporalis exemplo ut aliquid prius pater faceret ad id quod postea filius facturus esset sed cum natura dei in naturam dei substitisset id est ex patre filius natus esset per uirtutis ac naturae in se paternae conscientiam nihil ab se nisi quod patrem facientem uidisset filium facere posse testatus est et cum unigenitus deus paternae uirtutis operationibus operaretur tantum sibi ad faciendum praesumeret quantum in conscientia sua esset inseparabilem a se dei patris quam per legitimam natiuitatem obtinebat posse naturam non enim corporalibus modis deus uidet sed uisus ei omnis in uirtute naturae est dum eadem omnia facit non alius dum similiter alius est denique subiecit omnia enim quaecumque facit pater eadem et filius facit similiter ibidem similiter illud ad significationem natiuitatis adiecit omnia uero et eadem ad ostendendae naturae ueritatem locutus est in his enim quae et quaecumque et eadem sunt nec diuersitas potest esse nec reliquum atque ita in natura eadem est cui eadem omnia posse naturae sit ubi uero similiter per filium eadem omnia fiunt similitudo operum solitudinem operantis exclusit ut omnia quae pater facit eadem omnia similiter faciat et filius haec est uerae natiuitatis intelligentia et fidei nostrae quae ex naturae diuinae unitate unius indifferentisque diuinitatis ueritatem in patre et filio confitetur absolutissimum sacramentum ut eadem faciendo filius similiter faciat et similiter faciendo eadem sint ipsa quae faciat quia sub una hac significatione testentur et similiter facta natiuitatem et eadem facta naturam demonstratio operum natiuitatem ingerit non ignorationem nostrae fidei instructio est uelle quid tenet itaque responsionis dominicae ordo ecclesiasticae fidei integrum ordinem ut nec discernat naturam et significet natiuitatem hoc namque sequitur pater enim diligit filium et omnia demonstrat ei quae ipse facit et maiora horum opera demonstrabit ei ut uos admiremini sicut enim pater suscitat mortuos et uiuificat sic et filius quos uult uiuificat anne demonstratio operum aliud hic nobis praeter col b quam natiuitatis fidem ingerit ut subsistentem filium ex subsistente deo patre credamus nisi forte per ignorationem credendus est unigenitus deus doctrina demonstrationis eguisse sed temeritas impiae huius existimationis non admittitur non enim doceri eget qui quidquid docendus sit sciat nam postea quam ait pater diligit filium et omnia demonstrat ei quae ipse facit ut ostenderet omnem hanc patris demonstrationem fidei nostrae esse doctrinam ut scilicet et pater nobis in confessione esset et filius et ne qua hic ignoratio in filio posset intelligi cui pater opera omnia quae ipse faceret demonstraret continuo ait et maiora horum opera demonstrabit ei ut uos admiremini sicut enim pater suscitat mortuos et uiuificat sic et filius quos uult uiuificat demonstratio ergo futuri operis non ignoratur a filio cui hoc demonstrandum est ut exemplo paternae naturae mortuos uiuificet ea enim patrem demonstraturum filio dicit quae mirentur et quae eadem essent illa mox docuit sicut enim pater suscitat mortuos et uiuificat sic et filius quos uult uiuificat exaequata uirtus est per naturae indissimilis unitatem et demonstratio operum non ignorationis instructio est sed nostrae fidei quae non filio scientiam ignoratorum sed nobis confessionem natiuitatis inuexit confirmans eam per id quod sibi omnia essent demonstrata quae posset neque enim non circumspectum se coelestis sermo egit ne forte diuersae naturae significatio sub occasione dicti ambigui subreperet demonstrata enim ei potius opera patris esse ait quam ad operationem eorum naturam uirtutis adiectam ut demonstratio ipsa natiuitatis esse substantia doceretur cui per dilectionem patris operum paternorum quae per eum effici uellet esset connata cognitio porro autem ne per demonstrationis professionem ignorantis in eo naturae diuersitas crederetur ea ipsa quae profitetur demonstranda non nescit usque adeo non de exempli auctoritate gesturus est ut uiuificet quos uelit uelle enim naturae libertas est quae ad perfectae uirtutis beatitudinem cum arbitrii uoluntate subsistat iudicium omne datum naturam et natiuitatem probat iudicium datum ut honoris sit aequalitas ac ne deinceps quod quos uult uiuificat non natiuitatis uideretur in se habere naturam sed non natae potius potestatis iure subsistere continuo subiecit nec enim pater iudicat quemquam sed omne iudicium dedit filio quid igitur oro derelictum est suspicionis aut quid reliquum est ad impietatem occasionis pater non iudicat quemquam sed omne iudicium dedit filio iudicii autem dati ea causa est ut filius exaequati honoris ad patrem sit et inhonorificus filio inhonorificus et patri sit et quomodo post haec intelligitur natiuitatis differre natura quam non solum operatio uirtus honor sed etiam contumelia negati honoris exaequat nihil igitur aliud quam sacramentum natiuitatis sermo nunc diuinae responsionis ostendit neque aliter potuit aut debuit filius a patre distingui quam ut et natus esse nec tamen differens doceretur tota de filio fides eruitur ex praedictis christi uerbis pater igitur usque modo operatur et filius operatur habes naturae nomina cum et pater operatur et filius intellige et naturam dei per quam deus operatur operantem ac ne forte duas operationes naturarum dissimilium existimes intelligendas memento de caeco dictum fuisse sed ut manifestentur opera dei in eo me oportet operari opera eius qui me misit in eo ergo quod operatur filius opus patris est et opus filii opus dei est et de operibus sequens adhuc sermo est interim nunc nihil aliud studuit responsio quam ut omne opus referret ad utrumque utriusque autem natura non differret operandi cum in eo quod usque adhuc pater operatur operatur et filius ne qui dominus sabbati est habes natiuitatem filii quae ab se nihil possit facere nisi uideat in eo autem quod ab se nihil potest innascibilitatis adimit errorem ab se enim non potest posse natiuitas quod autem uidet consciae in se naturae significatur agnitio et in eo nunc ueram dei cognosce naturam quaecumque enim ille facit eadem et filius facit similiter conclusa sunt omnia aduersum haeretici furoris ingenia filius est quia ab se nihil potest deus est quia quaecumque pater facit et ipse eadem facit unum sunt quia exaequatur in honore eademque facit non alia non est pater ipse quia missus est habet igitur hoc sacramenti sola natiuitas ut complectatur in se et nomen et naturam et potestatem et professionem quia uniuersa natiuitas non potest non in ea esse natura unde nascatur non affert externi generis substantiam quia ex uno non subsistit alienum quod autem alienum a se non est id unum est genere naturae et quidquid unum est per natiuitatem non habet solitudinem quia et solitudo singularis est et natiuitatis est unitas ad utrumque arianorum fides ipsorum cognitioni aduersa christi potestas natiuitas ex deo natura diuina et exsistentia in patre manus et super hoc adsit sibi diuinae de se sententiae testimonium ait enim qui sunt ex ouibus meis uocem meam audiunt et ego noui eas et sequuntur me et ego uitam aeternam do eis et non perient in sempiternum nec quisquam rapiet eas de manu mea pater quod dedit mihi maius est omnibus nemo poterit rapere de manu patris mei ego et pater unum sumus quis rogo intelligentiam nostram stupor hebetis mentis obtundit ut haec in sensum nostrum tam absolute dicta non subeant aut quis infirmitatem humanam tumor animi insolentis illudit ut dei cognitionem ex his adepti deum putent non in his intelligendum esse quibus cognitus est aut enim alia sunt euangelia proferenda quae doceant aut si de deo sola ista euangelia docuerunt cur non ita credimus ut docemur quod si ex his tantum sumpta cognitio est cur non exinde fides sit unde cognitio sed cum fides cognitioni esse aduersa detegitur iam non cognitionis fides illa sed criminis est irreligiosam sibi fidem aduersus religionem confessae cognitionis assumens unigenitus igitur deus naturae in se suae conscius natiuitatis propriae inenarrabile sacramentum ad fidei tamen nostrae confessionem quanta potest uerborum absolutione significat ut et natus intelligatur et in dei natura esse credatur et cum patre unum sit et unum se profitendo cum patre non tamen ut solus tantum atque ipse pater intellectus amittat esse quod filius est testatur enim primum naturae uirtutem cum de ouibus suis ait nec quisquam rapiet eas de manu mea non occultat ex patre esse se natum quod enim a patre accepit maius est omnibus et qui accepit est in eo quod accepit nascendo non postea et tamen ex alio est dum accepit sed qui ex alio accepit ne aliud quid potius et non in eius intelligeretur natura a quo accepit exsistere ait nemo poterit rapere de manu patris mei de manu sua nemo rapit quia a patre quod est omnibus maius accepit quid sibi uult tam diuersa professio ut rursum de manu patris sui nemo rapiat filii manus est quae accepit a patre patris manus est quae dedit filio et quomodo quod non rapitur de manu filii non rapitur de manu patris quomodo si quaeris intellige ego et pater unum sumus manus filii manus patris est non enim degenerat per natiuitatem natura ne eadem sit neque rursum quia eadem est intelligentiam natiuitatis offendit quia natiuitas nihil in se admittit alienum ut uero per corporalem significationem uirtutem possis eiusdem nosse naturae commemorata est filii manus manus patris quia natura et uirtus patris esset in filio postremo ut per sacramentum natiuitatis ueritatem naturae indifferentis agnosceres dictum est ego et pater unum sumus ut quod unum sunt nec diuersum nec solitarium crederetur non alia in utroque per natiuitatis et generationis proprietatem exsistente natura ariani in christum iudaeis iniquiores manet quantum intelligi licet mentium uesanarum uoluntas cessante licet uoluntatis effectu et malignum animum maleuolentiae studium absistente mali operis occasione non deserit nunc enim haereticorum furor iam domino in coelis sedente quia exemplo iudaeorum in crucem agere non possunt pari tamen infidelitate hoc eum quod est supple esse denegant et cum non possint negare quae dicta sunt tamen dictis non obedientes odium impietatis exercent uerborum lapides iniiciunt et si possent de throno eum suo in crucem retraherent et de iudaeis quidem ad dicti huius nouitatem commotis ita scribitur ioan x et seqq tulerunt igitur lapides iudaei ut eum lapidarent respondit eis multa bona opera ostendi uobis a patre propter quod eorum opus lapidatis me responderunt ei iudaei pro bono opere non lapidamus te sed pro blasphemia et quia tu cum sis homo facis te deum at tu uero haeretice quid agas ac profitearis agnosce et eorum te intellige esse consortem quorum in te refers perfidiae exemplum ad id enim quod dictum est ego et pater unum sumus iudaei lapides eleuauerunt et eorum impius dolor ad sacramentum fidei salutaris impatiens usque ad impetum inferendae mortis erupit quid tu non habendo quem lapides denegando minus efficis non differt uoluntas sed uoluntatem tuam inefficacem esse coelestis thronus efficit quanto tu irreligiosior iudaeo lapides ille in corpus eleuat tu in spiritum ille in hominem ut putabat tu in deum ille in diuersantem in terris tu in throno uirtutis sedentem ille in ignoratum tu in confessum ille in moriturum tu in iudicem saeculorum ille dicit cum sis homo ibid tu dicis cum sis creatura uterque autem dicitis facis te deum hoc commune in eum impii uestri oris opprobrium est negas enim deum ex generatione dei negas filium ex natiuitatis ueritate negas hoc quod ego et pater unum sumus confessionem unius in utroque atque consimilis esse naturae subiicis substantiae nouae et externae et alienae deum ut aut alterius generis deus sit aut omnino nec deus sit quia non ex deo natiuitate subsistat responsio christi iudaeis apta et arianis responsionis causa et scopus sed quia ad sacramentum dicti huius commotus es ego et pater unum sumus ut iudaeo dicente cum sis homo facis te deum tu pari impietate dicas cum sis creatura facis te deum dicis enim non es filius ex natiuitate non es deus ex ueritate creatura es praestantior cunctis sed non es in deum natus quia ex incorporali deo natiuitatem non admitto naturae non modo tu et pater non unum estis sed nec filius es nec similis es nec deus es iudaeis quidem dominus respondit sed magis ad impietatem tuam omnis haec apta responsio est nonne scriptum est in lege quoniam ego dixi dii estis si ergo illos dixit deos ad quos uerbum factum est dei et non potest solui scriptura quem pater sanctificauit et misit in hunc mundum uos dicitis quia blasphemaui quoniam dixi filius dei sum si non facio opera patris nolite credere mihi si autem facio et mihi non uultis credere operibus credite ut sciatis et cognoscatis quoniam pater in me et ego in eo ibid seq causam responsionis causa obiectae ei blasphemiae intulit id enim ad crimen deputabatur quod se cum homo esset deum faceret deum autem se facere per id arguebatur quod dixisset ego et pater unum sumus demonstraturus itaque hoc quod ipse et pater unum essent ex natiuitatis usurpatum esse natura in eo primum ineptiam ridiculi opprobrii confutat cur in reatum uocaretur quod se cum homo esset deum faceret cum enim lex huius nominis appellationem sanctis hominibus decerneret et sermo dei indissolubilis confirmaret hanc impertiti nominis professionem quomodo hic quem pater sanctificasset et quem in hunc mundum misisset blasphemus esset dei se filium confitendo cum cognominatos per legem deos indissolubilis dei sermo statuisset iam ergo non est criminis quod se deum cum homo sit faciat cum eos qui homines sint lex deos dixerit et si a caeteris hominibus non irreligiosa huius nominis usurpatio est ab eo homine quem pater sanctificauit omnis enim hic de homine responsio est quia dei filius etiam hominis filius est non impudenter usurpari uidetur quod dei se filium dixerit cum praecellat caeteros qui cognominare se non irreligiose deos possunt per id quod sanctificatus in filium est beato paulo scientiam nobis sanctificationis istius intimante cum ait quod ante promisit per prophetas suos in scripturis sanctis de filio suo qui factus est ex semine dauid secundum carnem qui destinatus est filius dei in uirtute secundum spiritum sanctificationis cessat ergo blasphemiae crimen quod cum sit 