ac strenuus ipsam hostis sui uictoriam uicit nihil inquit perdidi dubitare illum coegit an uicisset omnia mea mecum sunt iustitia uirtus prudentia hoc ipsum nihil bonum putare quod eripi possit miramur animalia quaedam quae per medios ignes sine noxa corporum transeunt quanto hic mirabilior uir qui per ferrum et ruinas et ignes inlaesus et indemnis euasit uides quanto facilius sit totam gentem quam unum uirum uincere haec uox illi communis est cum stoico aeque et hic intacta bona per concrematas urbes fert se enim ipse contentus est hoc felicitatem suam fine designat ne existimes nos solos generosa uerba iactare et ipse stilbonis obiurgator epicurus similem illi uocem emisit quam tu boni consule etiam si hunc diem iam expunxi si cui inquit sua non uidentur amplissima licet totius mundi dominus sit tamen miser est uel si hoc modo tibi melius enuntiari uidetur id enim agendum est ut non uerbis seruiamus sed sensibus miser est qui se non beatissimum iudicat licet imperet mundo ut scias autem hos sensus esse communes natura scilicet dictante apud poetam comicum inuenies non est beatus esse se qui non putat quid enim refert qualis status tuus sit si tibi uidetur malus quid ergo inquis si beatum se dixerit ille turpiter diues et ille multorum dominus sed plurium seruus beatus sua sententia fiet non quid dicat sed quid sentiat refert nec quid uno die sentiat sed quid assidue non est autem quod uerearis ne ad indignum res tanta perueniat nisi sapienti sua non placent omnis stultitia laborat fastidio sui uale x sic est non muto sententiam fuge multitudinem fuge paucitatem fuge etiam unum non habeo cum quo te communicatum uelim et uide quod iudicium meum habeas audeo te tibi credere crates ut aiunt huius ipsius stilbonis auditor cuius mentionem priore epistula feci cum uidisset adulescentulum secreto ambulantem interrogauit quid illic solus faceret mecum inquit loquor cui crates caue inquit rogo et diligenter attende cum homine malo loqueris lugentem timentemque custodire solemus ne solitudine male utatur nemo est ex imprudentibus qui relinqui sibi debeat tunc mala consilia agitant tunc aut aliis aut ipsis futura pericula struunt tunc cupiditates improbas ordinant tunc quidquid aut metu aut pudore celabat animus exponit tunc audaciam acuit libidinem irritat iracundiam instigat denique quod unum solitudo habet commodum nihil ulli committere non timere indicem perit stulto ipse se prodit uide itaque quid de te sperem immo quid spondeam mihi spes enim incerti boni nomen est non inuenio cum quo te malim esse quam tecum repeto memoria quam magno animo quaedam uerba proieceris quanti roboris plena gratulatus sum protinus mihi et dixi non a summis labris ista uenerunt habent hae uoces fundamentum iste homo non est unus e populo ad salutem spectat sic loquere sic uiue uide ne te ulla res deprimat uotorum tuorum ueterum licet deis gratiam facias alia de integro suscipe roga bonam mentem bonam ualetudinem animi deinde tunc corporis quidni tu ista uota saepe facias audacter deum roga nihil illum de alieno rogaturus es sed ut more meo cum aliquo munusculo epistulam mittam uerum est quod apud athenodorum inueni tunc scito esse te omnibus cupiditatibus solutum cum eo perueneris ut nihil deum roges nisi quod rogare possis palam nunc enim quanta dementia est hominum turpissima uota dis insusurrant si quis admouerit aurem conticiscent et quod scire hominem nolunt deo narrant uide ergo ne hoc praecipi salubriter possit sic uiue cum hominibus tamquam deus uideat sic loquere cum deo tamquam homines audiant uale xi locutus est mecum amicus tuus bonae indolis in quo quantum esset animi quantum ingenii quantum iam etiam profectus sermo primus ostendit dedit nobis gustum ad quem respondebit non enim ex praeparato locutus est sed subito deprehensus ubi se colligebat uerecundiam bonum in adulescente signum uix potuit excutere adeo illi ex alto suffusus est rubor hic illum quantum suspicor etiam cum se confirmauerit et omnibus uitiis exuerit sapientem quoque sequetur nulla enim sapientia naturalia corporis aut animi uitia ponuntur quidquid infixum et ingenitum est lenitur arte non uincitur quibusdam etiam constantissimis in conspectu populi sudor erumpit non aliter quam fatigatis et aestuantibus solet quibusdam tremunt genua dicturis quorundam dentes colliduntur lingua titubat labra concurrunt haec nec disciplina nec usus umquam excutit sed natura uim suam exercet et illo uitio sui etiam robustissimos admonet inter haec esse et ruborem scio qui grauissimis quoque uiris subitus affunditur magis quidem in iuuenibus apparet quibus et plus caloris est et tenera frons nihilominus et ueteranos et senes tangit quidam numquam magis quam cum erubuerint timendi sunt quasi omnem uerecundiam effuderint sulla tunc erat uiolentissimus cum faciem eius sanguis inuaserat nihil erat mollius ore pompei numquam non coram pluribus rubuit utique in contionibus fabianum cum in senatum testis esset inductus erubuisse memini et hic illum mire pudor decuit non accidit hoc ab infirmitate mentis sed a nouitate rei quae inexercitatos etiam si non concutit mouet naturali in hoc facilitate corporis pronos nam ut quidam boni sanguinis sunt ita quidam incitati et mobilis et cito in os prodeuntis haec ut dixi nulla sapientia abigit alioquin haberet rerum naturam sub imperio si omnia eraderet uitia quaecumque attribuit condicio nascendi et corporis temperatura cum multum se diuque animus composuerit haerebunt nihil horum uetari potest non magis quam accersi artifices scaenici qui imitantur affectus qui metum et trepidationem exprimunt qui tristitiam repraesentant hoc indicio imitantur uerecundiam deiciunt enim uultum uerba summittunt figunt in terram oculos et deprimunt ruborem sibi exprimere non possunt nec prohibetur hic nec adducitur nihil aduersus haec sapientia promittit nihil proficit sui iuris sunt iniussa ueniunt iniussa discedunt iam clausulam epistula poscit accipe et quidem utilem ac salutarem quam te affigere animo uolo aliquis uir bonus nobis diligendus est ac semper ante oculos habendus ut sic tamquam illo spectante uiuamus et omnia tamquam illo uidente faciamus hoc mi lucili epicurus praecepit custodem nobis et paedagogum dedit nec immerito magna pars peccatorum tollitur si peccaturis testis assistit aliquem habeat animus quem uereatur cuius auctoritate etiam secretum suum sanctius faciat o felicem illum qui non praesens tantum sed etiam cogitatus emendat o felicem qui sic aliquem uereri potest ut ad memoriam quoque eius se componat atque ordinet qui sic aliquem uereri potest cito erit uerendus elige itaque catonem si hic tibi uidetur nimis rigidus elige remissioris animi uirum laelium elige eum cuius tibi placuit et uita et oratio et ipse animum ante se ferens uultus illum tibi semper ostende uel custodem uel exemplum opus est inquam aliquo ad quem mores nostri se ipsi exigant nisi ad regulam praua non corriges uale xii quocumque me uerti argumenta senectutis meae uideo ueneram in suburbanum meum et querebar de impensis aedificii dilabentis ait uilicus mihi non esse neglegentiae suae uitium omnia se facere sed uillam ueterem esse haec uilla inter manus meas creuit quid mihi futurum est si tam putria sunt aetatis meae saxa iratus illi proximam occasionem stomachandi arripio apparet inquam has platanos neglegi nullas habent frondes quam nodosi sunt et retorridi rami quam tristes et squalidi trunci hoc non accideret si quis has circumfoderet si irrigaret iurat per genium meum se omnia facere in nulla re cessare curam suam sed illas uetulas esse quod intra nos sit ego illas posueram ego illarum primum uideram folium conuersus ad ianuam quis est iste inquam iste decrepitus et merito ad ostium admotus foras enim spectat unde istunc nanctus es quid te delectauit alienum mortuum tollere at ille non cognoscis me inquit ego sum felicio cui solebas sigillaria afferre ego sum philositi uilici filius deliciolum tuum perfecte inquam iste delirat pupulus etiam delicium meum factus est prorsus potest fieri dentes illi cum maxime cadunt debeo hoc suburbano meo quod mihi senectus mea quocumque aduerteram apparuit complectamur illam et amemus plena est uoluptatis si illa scias uti gratissima sunt poma cum fugiunt pueritiae maximus in exitu decor est deditos uino potio extrema delectat illa quae mergit quae ebrietati summam manum imponit quod in se iucundissimum omnis uoluptas habet in finem sui differt iucundissima est aetas deuexa iam non tamen praeceps et illam quoque in extrema tegula stantem iudico habere suas uoluptates aut hoc ipsum succedit in locum uoluptatium nullis egere quam dulce est cupiditates fatigasse ac reliquisse molestum est inquis mortem ante oculos habere primum ista tam seni ante oculos debet esse quam iuueni non enim citamur ex censu deinde nemo tam sene est ut improbe unum diem speret unus autem dies gradus uitae est tota aetas partibus constat et orbes habet circumductos maiores minoribus est aliquis qui omnis complectatur et cingat hic pertinet a natali ad diem extremum est alter qui annos adulescentiae excludit est qui totam pueritiam ambitu suo adstringit est deinde per se annus in se omnia continens tempora quorum multiplicatione uita componitur mensis artiore praecingitur circulo angustissimum habet dies girum sed et hic ab initio ad exitum uenit ab ortu ad occasum ideo heraclitus cui cognomen fecit orationis obscuritas unus inquit dies par omni est hoc alius aliter excepit dixit enim parem esse horis nec mentitur nam si dies est tempus uiginti et quattuor horarum necesse est omnes inter se dies pares esse quia nox habet quod dies perdidit alius ait parem esse unum diem omnibus similitudine nihil enim habet longissimi temporis spatium quod non ct in uno die inuenias lucem et noctem et in alternas mundi uices plura facit ista non alia alias contractior alias productior itaque sic ordinandus est dies omnis tamquam cogat agmen et consummet atque expleat uitam pacuuius qui siriam usu suam fecit cum uino et illis funebribus epulis sibi parentauerat sic in cubiculum ferebatur a cena ut inter plausus exoletorum hoc ad simphoniam caneretur bebtai bebtai nullo non se die extulit hoc quod ille ex mala conscientia faciebat nos ex bona faciamus et in somnum ituri laeti hilaresque dicamus uixi et quem dederat cursum fortuna peregi crastinum si adiecerit deus laeti recipiamus ille beatissimus est et securus sui possessor qui crastinum sine sollicitudine exspectat quisquis dixit uixi cotidie ad lucrum surgit sed iam debeo epistulam includere sic inquis sine ullo ad me peculio ueniet noli timere aliquid secum fert quare aliquid dixi multum quid enim hac uoce praeclarius quam illi trado ad te perferendam malum est in necessitate uiuere sed in necessitate uiuere necessitas nulla est quidni nulla sit patent undique ad libertatem uiae multae breues faciles agamus deo gratias quod nemo in uita teneri potest calcare ipsas necessitates licet epicurus inquis dixit quid tibi cum alieno quod uerum est meum est perseuerabo epicurum tibi ingerere ut isti qui in uerba iurant nec quid dicatur aestimant sed a quo sciant quae optima sunt esse communia uale xiii multum tibi esse animi scio nam etiam antequam instrueres te praeceptis salutaribus et dura uincentibus satis aduersus fortunam placebas tibi et multo magis postquam cum illa manum conseruisti uiresque expertus es tuas quae numquam certam dare fiduciam sui possunt nisi cum multae difficultates hinc et illinc apparuerunt aliquando uero et propius accesserunt sic uerus ille animus et in alienum non uenturus arbitrium probatur haec eius obrussa est non potest athleta magnos spiritus ad certamen afferre qui numquam suggillatus est ille qui sanguinem suum uidit cuius dentes crepuere sub pugno ille qui subplantatus ad uersarium toto tulit corpore nec proiecit animum proiectus qui quotiens cecidit contumacior resurrexit cum magna spe descendit ad pugnam ergo ut similitudinem istam prosequar saepe iam fortuna supra te fuit nec tamen tradidisti te sed subsiluisti et acrior constitisti multum enim adicit sibi uirtus lacessita tamen si tibi uidetur accipe a me auxilia quibus munire te possis plura sunt lucili quae nos terrent quam quae premunt et saepius opinione quam re laboramus non loquor tecum stoica lingua sed hac summissiore nos enim dicimus omnia ista quae gemitus mugitusque exprimunt leuia esse et contemnenda omittamus haec magna uerba sed di boni uera illud tibi praecipio ne sis miser ante tempus cum illa quae uelut imminentia expauisti fortasse numquam uentura sint certe non uenerint quaedam ergo nos magis torquent quam debent quaedam ante torquent quam debent quaedam torquent cum omnino non debeant aut augemus dolorem aut praecipimus aut fingimus primum illud quia res in controuersia est et litem contestatam habemus in praesentia differatur quod ego leue dixero tu grauissimum esse contendes scio alios inter flagella ridere alios gemere sub colapho postea uidebimus utrum ista suis uiribus ualeant an imbecillitate nostra illud praesta mihi ut quotiens circumsteterint qui tibi te miserum esse persuadeant non quid audias sed quid sentias cogites et cum patientia tua deliberes ac te ipse interroges qui tua optime nosti quid est quare isti me complorent quid est quod trepident quod contagium quoque mei timeant quasi transilire calamitas possit est aliquid istic mali an res ista magis infamis est quam mala ipse te interroga numquid sine causa crucior et maereo et quod non est malum facio quomodo inquis intellegam uana sint an uera quibus angor accipe huius rei regulam aut praesentibus torquemur aut futuris aut utrisque de praesentibus facile iudicium est si corpus tuum liberum et sanum est nec ullus ex iniuria dolor est uidebimus quid futurum sit hodie nihil negotii habet at enim futurum est primum dispice an certa argumenta sint uenturi mali plerumque enim suspicionibus laboramus et illudit nobis illa quae conficere bellum solet fama multo autem magis singulos conficit ita est mi lucili cito accedimus opinioni non coarguimus illa quae nos in metum adducunt nec excutimus sed trepidamus et sic uertimus terga quemadmodum illi quos puluis motus fuga pecorum exuit castris aut quos aliqua fabula sine auctore sparsa conterruit nescio quomodo magis uana perturbant uera enim modum suum habent quidquid ex incerto uenit coniecturae et pauentis animi licentiae traditur nulli itaque tam perniciosi tam inreuocabiles quam limphatici metus sunt ceteri enim sine ratione hi sine mente sunt inquiramus itaque in rem diligenter uerisimile est aliquid futurum mali non statim uerum est quam multa non exspectata uenerunt quam multa exspectata nusquam comparuerunt etiam si futurum est quid iuuat dolori suo occurrere satis cito dolebis cum uenerit interim tibi meliora promitte quid facies lucri tempus multa interuenient quibus uicinum periculum uel prope admotum aut subsistat aut desinat aut in alienum caput transeat incendium ad fugam patuit quosdam molliter ruina deposuit aliquando gladius ab ipsa ceruice reuocatus est aliquis carnifici suo superstes fuit habet etiam mala fortuna leuitatem fortasse erit fortasse non erit interim non est meliora propone nonnumquam nullis apparentibus signis quae mali aliquid praenuntient animus sibi falsas imagines fingit aut uerbum aliquod dubiae significationis detorquet in peius aut maiorem sibi offensam proponit alicuius quam est et cogitat non quam iratus ille sit sed quantum liceat irato nulla autem causa uitae est nullus miseriarum modus si timetur quantum potest hic prudentia prosit hic robore animi euidentem quoque metum respue si minus uitio uitium repelle spe metum tempera nihil tam certum est ex his quae timentur ut non certius sit et formidata subsidere et sperata decipere ergo spem ac metum examina et quotiens incerta erunt omnia tibi faue crede quod mauis si plures habebit sententias metus nihilominus in hanc partem potius inclina et perturbare te desine ac subinde hoc in animo uolue maiorem partem mortalium cum illi nec sit quicquam mali nec pro certo futurum sit aestuare ac discurrere nemo enim resistit sibi cum coepit impelli nec timorem suum redigit ad uerum nemo dicit uanus auctor est uanus est aut finxit aut credidit damus nos aurae ferendos expauescimus dubia pro certis non seruamus modum rerum statim in timorem uenit scrupulus pudet me ibi sic tecum loqui et tam lenibus te remediis focilare alius dicat fortasse non ueniet tu dic quid porro si ueniet uidebimus uter uincat fortasse pro me uenit et mors ista uitam honestabit cicuta magnum socratem fecit catoni gladium assertorem libertatis extorque magnam partem detraxeris gloriae nimium diu te cohortor cum tibi admonitione magis quam exhortatione opus sit non in diuersum te a natura tua ducimus natus es ad ista quae dicimus eo magis bonum tuum auge et exorna sed iam finem epistulae faciam si illi signum suum in pressero id est aliquam magnificam uocem perferendam ad te mandauero inter cetera mala hoc quoque habet stultitia semper incipit uiuere considera quid uox ista significet lucili uirorum optime et intelleges quam foeda sit hominum leuitas cotidie noua uitae fundamenta ponentium nouas spes etiam in exitu inchoantium circumspice tecum singulos occurrent tibi senes qui se cum maxime ad ambitionem ad peregrinationes ad negotiandum parent quid est autem turpius quam senex uiuere incipiens non adicerem auctorem huic uoci nisi esset secretior nec inter uulgata epicuri dicta quae mihi et laudare et adoptare permisi uale xiu fateor insitam esse nobis corporis nostri caritatem fateor nos huius gerere tutelam non nego indulgendum illi seruiendum nego multis enim seruiet qui corpori seruit qui pro illo nimium timet qui ad illud omnia refert sic gerere nos debemus non tamquam propter corpus uiuere debeamus sed tamquam non possimus sine corpore huius nos nimius amor timoribus inquietat sollicitudinibus onerat contumeliis obicit honestum ei uile est cui corpus nimis carum est agatur eius diligentissime cura ita tamen ut cum exiget ratio cum dignitas cum fides mittendum in ignes sit nihilominus quantum possumus euitemus incommoda quoque non tantum pericula et in tutum nos reducamus excogitantes subinde quibus possint timenda depelli quorum tria nisi fallor genera sunt timetur inopia timentur morbi timentur quae per uim potentioris eueniunt ex his omnibus nihil nos magis concutit quam quod ex aliena potentia impendet magno enim strepitu et tumultu uenit naturalia mala quae rettuli inopia atque morbus silentio subeunt nec oculis nec auribus quicquam terroris incutiunt ingens alterius mali pompa est ferrum circa se et ignes habet et catenas et turbam ferarum quam in uiscera immittat humana cogita hoc loco carcerem et cruces et eculeos et uncum et adactum per medium hominem qui per os emergeret stipitem et distracta in diuersum actis curribus membra illam tunicam alimentis ignium et illitam et textam et quidquid aliud praeter haec commenta saeuitia est non est itaque mirum si maximus huius rei timor est cuius et uarietas magna et apparatus terribilis est nam quemadmodum plus agit tortor quo plura instrumenta doloris exposuit specie enim uincuntur qui patientiae restitissent ita ex iis quae animos nostros subigunt et domant plus proficiunt quae habent quod ostendant illae pestes non minus graues sunt famem dico et sitim et praecordiorum suppurationes et febrem uiscera ipsa torrentem sed latent nihil habent quod intentent quod praeferant haec ut magna bella aspectu paratuque uicerunt demus itaque operam abstineamus offensis interdum populus est quem timere debeamus interdum si ea ciuitatis disciplina est ut plurima per senatum transigantur gratiosi in eo uiri interdum singuli quibus potestas populi et in populum data est hos omnes amicos habere operosum est satis est inimicos non habere itaque sapiens numquam potentium iras prouocabit immo nec declinabit non aliter quam in nauigando procellam cum peteres siciliam traiecisti fretum temerarius gubernator contempsit austri minas ille est enim qui siculum pelagus exasperet et in uertices cogat non sinistrum petit litus sed id a quo propior charibdis maria conuoluit at ille cautior peritos locorum rogat quis aestus sit quae signa dent nubes longe ab illa regione uerticibus infami cursum tenet idem facit sapiens nocituram potentiam uitat hoc primum cauens ne uitare uideatur pars enim securitatis et in hoc est non ex professo eam petere quia quae quis fugit damnat circumspiciendum ergo nobis est quomodo a uulgo tuti esse possimus primum nihil idem concupiscamus rixa est inter competitores deinde nihil habeamus quod cum magno emolumento insidiantis eripi possit quam minimum sit in corpore tuo spoliorum nemo ad humanum sanguinem propter ipsum uenit aut admodum pauci plures computant quam oderunt nudum latro transmittit etiam in obsessa uia pauperi pax est tria deinde ex praecepto ueteri praestanda sunt ut u itentur odium inuidia contemptus quomodo hoc fiat sapientia sola monstrabit difficile enim temperamentum est uerendumque ne in contemptum nos inuidiae timor transferat ne dum calcare nolumus uideamur posse calcari multis timendi attulit causas timeri posse undique nos reducamus non minus contemni quam suspici nocet ad philosophiam ergo confugiendum est hae litterae non dico apud bonos sed apud mediocriter malos infularum loco sunt nam forensis eloquentia et quaecumque alia populum mouet aduersarios habet haec quieta et sui negotii contemni non potest cui ab omnibus artibus etiam apud pessimos honor est numquam in tantum conualescet nequitia numquam sic contra uirtutes coniurabitur ut non philosophiae nomen uenerabile et sacrum maneat ceterum philosophia ipsa tranquille modesteque tractanda est quid ergo inquis uidetur tibi m cato modeste philosophari qui bellum ciuile sententia reprimit qui furentium principum armis medius interuenit qui aliis pompeium offendentibus aliis caesarem simul lacessit duos potest aliquis disputare an illo tempore capessenda fuerit sapienti res publica quid tibi uis arce cato iam non agitur de libertate olim pessum data est quaeritur utrum caesar an pompeius possideat rem publicam quid tibi cum ista contentione nullae partes tuae sunt dominus eligitur quid tua uter uincat potest melior uincere non potest non peior esse qui uicerit ultimas partes attigi catonis sed ne priores quidem anni fuerunt qui sapientem in illam rapinam rei publicae admitterent quid aliud quam uociferatus est cato et misit irritas uoces cum modo per populi leuatus manus et obrutus sputis exportandus extra forum traheretur modo e senatu in carcerem duceretur sed postea uidebimus an sapienti opera rei publicae danda sit interim ad hos te stoicos uoco qui a re publica exclusi secesserunt ad colendam uitam et humano generi iura condenda sine ulla potentioris offensa non conturbabit sapiens publicos mores nec populum in se uitae nouitate conuertet quid ergo utique erit tutus qui hoc propositum sequetur promittere tibi hoc non magis possum quam in homine temperanti bonam ualetudinem et tamen facit temperantia bonam ualetudinem perit aliqua nauis in portu sed quid tu accidere in medio mari credis quanto huic periculum paratius foret multa agenti molientique cui ne otium quidem tutum est pereunt aliquando innocentes quis negat nocentes tamen saepius ars ei constat qui per ornamenta percussus est denique consilium rerum omnium sapiens non exitum spectat initia in potestate nostra sunt de euentu fortuna iudicat cui de me sententiam non do at aliquid uexationis afferet aliquid aduersi non damnat latro cum occidit nunc ad cotidianam stipem manum porrigis aurea te stipe implebo et quia facta est auri mentio accipe quemadmodum usus fructusque eius tibi esse gratior possit is maxime diuitiis fruitur qui minime diuitiis indiget ede inquis auctorem ut scias quam benigni simus propositum est aliena laudare epicuri est aut metrodori aut alicuius ex illa officina et quid interest quis dixerit omnibus dixit qui eget diuitiis timet pro illis nemo autem sollicito bono fruitur adicere illis aliquid studet dum de incremento cogitat oblitus est usus rationes accipit forum conterit kalendarium uersat fit ex domino procurator uale xu mos antiquis fuit usque ad meam seruatus aetatem primis epistulae uerbis adicere si uales bene est ego ualeo recte nos dicimus si philosopharis bene est ualere enim hoc demum est sine hoc aeger est animus corpus quoque etiam si magnas habet uires non aliter quam furiosi aut frenetici ualidum est ergo hanc praecipue ualetudinem cura deinde et illam secundam quae non magno tibi constabit si uolueris bene ualere stulta est enim mi lucili et minime conueniens litterato uiro occupatio exercendi lacertos et dilatandi ceruicem ac latera firmandi cum tibi feliciter sagina cesserit et tori creuerint nec uires umquam opimi bouis nec pondus aequabis adice nunc quod maiore corporis sarcina animus eliditur et minus agilis est itaque quantum potes circumscribe corpus tuum et animo locum laxa multa sequuntur incommoda huic deditos curae primum exercitationes quarum labor spiritum exhaurit et inhabilem intentioni ac studiis acrioribus reddit deinde copia ciborum subtilitas impeditur accedunt pessimae notae mancipia in magisterium recepta homines inter oleum et uinum occupati quibus ad uotum dies actus est si bene desudauerunt si in locum eius quod effluxit multum potionis altius in ieiuno iturae regesserunt bibere et sudare uita cardiaci est sunt exercitationes et faciles et breues quae corpus et sine mora lassent et tempori parcant cuius praecipua ratio habenda est cursus et cum aliquo pondere manus motae et saltus uel ille qui corpus in altum leuat uel ille qui in longum mittit uel ille ut ita dicam saliaris aut ut contumeliosius dicam fullonius quoslibet ex his elige usum rude facile quidquid facies cito redi a corpore ad animum illum noctibus ac diebus exerce labore modico alitur ille hanc exercitationem non frigus non aestus impediet ne senectus quidem id bonum cura quod uetustate fit melius neque ego te iubeo semper imminere libro aut pugillaribus dandum est aliquod interuallum animo ita tamen ut non resoluatur sed remittatur gestatio et corpus concutit et studio non officit possis legere possis dictare possis loqui possis audire quorum nihil ne ambulatio quidem uetat fieri nec tu intentionem uocis contempseris quam ueto te per gradus et certos modos extollere deinde deprimere quid si uelis deinde quemadmodum ambules discere admitte istos quos noua artificia docuit fames erit qui gradus tuos temperet et buccas edentis obseruet et in tantum procedat in quantum audaciam eius patientia et credulitate produxeris quid ergo a clamore protinus et a summa contentione uox tua incipiet usque eo naturale est paulatim incitari ut litigantes quoque a sermone incipiant ad uociferationem transeant nemo statim quiritium fidem implorat ergo utcumque tibi impetus animi suaserit modo uehementius fac uitiis conuicium modo lentius prout uox te quoque hortabitur in id latus modesta cum recipies illam reuocarisque descendat non decidat mediatorisui habeat et hoc indocto et rustico more desaeuiat non enim id agimus ut exerceatur uox sed ut exerceat detraxi tibi non pusillum negotii una mercedula et unum graecum ad haec beneficia accedet ecce insigne praeceptum stulta uita ingrata est trepida tota in futurum fertur quis hoc inquis dicit idem qui supra quam tu nunc uitam dici existimas stultam babae et isionis non ita est nostra dicitur quos caeca cupiditas in nocitura certe numquam satiatura praecipitat quibus si quid satis esse posset fuisset qui non cogitamus quam iucundum sit nihil poscere quam magnificum sit plenum esse nec ex fortuna pendere subinde itaque lucili quam multa sis consecutus recordare cum aspexeris quot te antecedant cogita quot sequantur si uis gratus esse aduersus deos et aduersus uitam tuam cogita quam multos antecesseris quid tibi cum ceteris te ipse antecessisti finem constitue quem transire ne possis quidem si uelis discedant aliquando ista insidiosa bona et sperantibus meliora quam assecutis si quid in illis esset solidi aliquando et implerent nunc haurientium sitim concitant mittantur speciosi apparatus et quod futuri temporis incerta sors uoluit quare potius a fortuna impetrem ut det quam a me ne petam quare autem petam oblitus fragilitatis humanae congeram in quid laborem ecce hic dies ultimus est ut non sit prope ab ultimo est uale xui liquere hoc tibi lucili scio neminem posse beate uiuere ne tolerabiliter quidem sine sapientiae studio et beatam uitam perfecta sapientia effici ceterum tolerabilem etiam inchoata sed hoc quod liquet firmandum et altius cotidiana meditatione figendum est plus operis est in eo ut proposita custodias quam ut honesta proponas perseuerandum est et assiduo studio robur addendum donec bona mens sit quod bona uoluntas est itaque non opus est tibi apud me pluribus uerbis aut affirmatione tam longa intellego multum te profecisse quae scribis unde ueniant scio non sunt ficta nec colorata dicam tamen quid sentiam iam de te spem habeo nondum fiduciam tu quoque idem facias uolo non est quod tibi cito et facile credas excute te et uarie 