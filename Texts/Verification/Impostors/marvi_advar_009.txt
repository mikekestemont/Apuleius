quia anima imago est quasi quadam cognitione maiorem defluendi accipit cursum et quia in animanda anima properat fit ei in animanda eius petulantior appetitus hinc in hilen mersa et mundanis elementis et postremo carnalibus uinculis implicata corruptioni atque ipsi morti sese miscens uiuendi idolum materiae faecibus praestat uiuunt ergo cuncta terrena humida aerea ignea aetherea coelestia non illo priore nec uitae integro lumine sed propter copulationem hilicam saucia luce uitali uiuunt supra calestia et magis uiuunt quae ab hile et a corporeis nexibus recesserunt ut puriores animae et throni et gloriae item angeli atque ipsi spiritus alii ut in alio id est in sua substantia uitam habentes alii ipsa uita sunt iesus autem christus et sanctus spiritus nam et de hoc mox docebimus simul cum deo sed a deo tamen uita sunt sed uniuersali uita uiuunt et a se uiuunt et non in altero habentes quod uiuunt sed ut hoc ipsum illis esse sit uiuere et uitam esse et scientiam esse patre tradente hoc est principaliter existente eo quod est uiuere ergo haec omnia enumerata uiuant et nihil sit uel in aeternis uel in mundanis aut hilicis quod non pro natura sua uiuat utique confitendum est esse uim quandam uel potentiam qua cuncta uiuefiant et quasi uiuendi fonte in uitales spiritus erigantur ut ex hoc et uiuant et quia uiuunt esse sortita sint xii quis est iste unde in aeterna atque in mortalia uitalis spiritus spirat quo uigent cuncta quo subsistunt quo actus proprios sumunt quo et generata sunt et generatura proueniunt deus sine dubio deus et quod menti nostrae uenerationi est uiuendi pater numenque uiuendi hunc uel potentiam uitae ut in aliis diximus uel uitam summam principemque et generaliter generalem atque omnium uiuentium originem causam caput fontemque dicemus principium existentium substantiarum patrem qui ab eo quod ipse est esse caeteris praestat secundum uim ac naturam percipientium uiuendi potentiam substantiamque moderatus quid ipse aut in quo quippe uiuus uerusque unus ut nos de se loqui sinit uiuit et ex aeterno et in aeternum uiuit ex se habens illud ipsum quod ei substantia est uiuit non enim ei accedere actus aut debuit aut potuit ne aliquando a se minus sed semper perfectus plenus ac totus in eo quod est ei esse inest etiam sic esse caeteraque post deum sunt et potentiae sunt et actiones potentiae quae ui sua iam esse creduntur ut omnia et esse et habere uideantur quae maturis processionis actibus existentia in suo opere heic habere prouenit actiones autem dicuntur cum existendis processibus gignunt ac foras promunt quod esse possunt ut semen iam potentia est et culmus et folia uel mas aut femina uenereae cupiditatis effusio sed haec in mundo atque sub luna supra uero in aethere atque coelo actiones sunt atque actionibus uiuunt sed genita etiam quod futurum fuerant facta ex ortu enim suo in operationes proprias suasque dimissa suos actus naturae continentis contagione discurrunt xiii quod si haec quae in mundo sunt actus sunt quanto magis illa quae in aeternis ac supra coelestia sunt actus sunt et actiones sunt quae mundana ista genuerunt item et anima et angeli ex animis et supra animas nam et anima id est suo et a se sibi orto motu fertur dicitur unde ergo semper in motu est quod est semper agere et esse ipsam egr ut sit ei substantia ille motus dictum est enim faciamus hominem ad imaginem et similitudinem nostram habet ergo id est motum a se ortum ut deo est ut christo sed quia non est ille prior spiritus idcirco alia substantia et facta non a se existens sed facta ut a se haberet motum quippe anima aliud aliud uita uita enim uiuendi habitus est et quasi quaedam forma uel status uiuendo progenitus in se continens ipsum uiuere atque id esse quod uita est utrumque sit una substantia non enim uere alterum in altero sed unum simplici suo geminum et idcirco in se quia ex se et ideo ex se quia aliud operatur in septima simplicitas quies enim nihil gignit motus uero et agendi operatio format sibi ex se quod sit uel potius quonammodo sit namque esse uiuere est uitam autem esse motus quidam est id est forma uiuentis confecta ipso illo cui forma est illud autem quod est conficiens id est uiuere quia nunquam coepit a se enim quod uiuit non incipit quia semper uiuit unde nec uita incipit cum enim conficiens sine exordio et id quod conficitur caret exordio simul ergo ut utrumque et consubstantiale uiuere autem deus est uita christus et in eo quod est uiuere uita est et in eo quod est uita uiuere hoc quidem modo alterum in altero quia confectum et conficiens alterum in altero ut enim conficiens in confecto ita confectum in conficiente maxime si semper ista ergo et pater in filio et filius in patre etenim conficiens et confectum conficiens et confectum conficiente confectum ergo una substantia non una duobus et in una duo sed quia in qua deus in eadem filius id est eiusmodi ut enim uiuit deus ita uiuit et filius in quali substantia pater in tali filius xiu sed si uiuit inquiunt pater uiuit et filius et idcirco eadem talique substantia ambo substantia autem istius uiuit cum utrumque sit uiuit utrumque sine ortu est utrumque sempiternum sed hoc excluditur euangelistae sacratis uerbis loquente ipso filio domino nostro iesu christo uiuit pater hic fons sine ortu est at ubi aliunde principium et ego inquit uiuo propter patrem si ergo propter patrem a patre accepit et si accepit genitus ab ingenito et si uiuit existentia certa est uisque substantiae in utroque cum isto uniusmodi uiuit eadem patri et filio sed filio a patre substantia est quod enim de spiritu nascitur spiritus est ergo de tali patris substantia talis filii substantia atque ut ostendatur magis a patre data et substantia et eadem unaque substantia dictum quod uiuit ac uita substantia est ergo eadem deo et a deo christo filio substantia hoc dicente euangelista ut enim deus habet ex se uitam ita et filio dedit ex se habere uitam ergo christus cum deo id est consubstantialis quod est eiusdem substantiae id est primae principalis uniuersalis unde omnia quae sunt et uiuunt uitam habentia id est illatam non a se genitam neque quo sit ipsorum uiuere quod est dei et filii tantum quippe omnibus est caeteris ex uita quantum largitur christus in deo uiuere ut principale conficiens est uitam uno atque eodem existentiae fonte nullo priore uel tempore uel potestate dumtaxat circa substantiam unde siue hoc accipiamus esse quod eadem sit substantia nulla dubitatio est eamdem esse quia et qui uiuit iam uita est quod est deus et qui uita est uiuit quod est christus et utrisque a se uita est sicuti dictum est ut habet ex se uitam pater ita et filio dedit ex se habere uitam si autem hoc accipimus esse quod est simul eamdem esse substantiam facilius id et manifestius approbatur quo patrem dixi esse uel filium uiuere enim et uita ita simul sunt et semper simul ut et in eo quod est uiuere uita sit et rursus id sit uita quod uiuere xu etenim capiamus exemplum quamquam quod dico res ipsa est potius non exemplum deum nihil aliud esse diximus quam uiuere sed illud principale illud unde omne uiuere omnium caeterorum actio ipsa in agendo existens atque in huiusmodi motu esse suum habens quod est uel existentiam uel substantiam suam habens quanquam ne habens quidem sed existens ipsum quod sit principaliter et uniuersaliter uiuere id autem quod conficitur ex isto actu et quasi forma eius est uita ut enim conficitur praesenti semper rerum omnium actu ita uiuendo et ipso uiuendi semper praesenti opere uita conficitur et ut ita fingamus uitalitas hoc est ut uitae forma ad potentiam suam substantiamque generatur sed et nostrum uiuere constat ex praesenti semper tempore non enim uiuimus praeteritum aut uiuimus futurum sed semper praesenti utimur hoc enim solum tempus est quod ipsum solum quia solum tempus est imago esse dicitur id est aeternitatis quomodo enim semper per praesentia habet omnia et haec semper nos quoque quia per praesens tempus habemus omnia quae habere possumus idcirco hoc tempus nostrum imago est quia nostrum praesens non iisdem neque idem semper est praesens conficitur ergo uiuendo uita ac simul existendo formatur ac formatio apparentia est apparentia uero ab occultis ortus est et ab occultis ortus et natalis est et eius natalis qui et antequam sic oriretur exstiterit hinc et in uiuendo uita antequam uita et posterior tamen uita quia uiuendo uita et semper atque ex aeterno uita quia in eo quod est uiuit et ex aeterno uiuit est uita cum igitur uiuat deus sit uita christus quia uita oritur existens ab eo quod et uiuit necessario uiuit pater est uita filius ita ut supra docuimus ut et in eo quod est uiuit uita sit et in uita insit et uiuere ergo filius patri ut supra docuimus cum exemplis xui nunc illud sequitur quid sit cum his sanctus spiritus explicatus de deo ista et dicta sunt et probata deum esse quod esse spiritum esse quod est uiuere item lumen esse quod est intelligentiam esse et scientiam etenim lumen nihil occultum nihil obscurum esse permittit aperit illustrat illuminat est igitur deus hoc ipsum quod deus est esse est esse primum et principale omnibus quae sunt pro modo percipientium esse praestans ut ante docuimus hoc id est uiuere hoc intelligere id est hoc quod est esse hoc est spiritus hoc lumen ista enim in uno ac simplici immo unum ac simplex hoc sunt quod est esse hoc uel existentiam uel substantiam iure dicimus uerum cum principale istorum sit illud quod est esse duo autem alia uiuere et intelligere motus esse intelligantur cum omnis motus a quiete nascatur quies autem est id quod est esse ab eo uero quod esse nascitur motio exin actio motio autem primi illius quod est esse uiuere et intelligere utrumque enim motus est et unus motus duas uirtutes praestans officio gemino una eademque substantia nam substantia iis motus est non enim in iis aliud est esse aliud moueri sic item non aliud est uiuere aliud intelligere quantum ad substantiam pertinet etenim uiuentis est intelligere et intelligentis uiuere per actus se uertente uno motu ita tamen ut manente opera actuque uiuendi intelligentiae actus agitetur unde cum christus uita sit spiritus autem sanctus scientia et intelligentia omnia tamen spiritus sanctus quae habet a christo accepit christus a patre id est ab eo quod est esse exstiterit uita et uiuere exstiterit scientia et intelligere nec tum cum illud esse primum ita sit ut cum esse sit sit et moueri xuii quanquam dicatur quies mouetur autem intus motu unde uiuit sibi et intelligit semetipsum ergo a motu interno extra et quod est foris natus est motus ab eo quod est intus esse et ab eo quod est intus uiuere foris uiuere ab eo quod est intus intelligere foris intelligere mouente se uita et intelligentia sunt enim motus eodem modo existente simul eo quod est esse ut et intus esset et foris ista trinitas intus cum deus unus et solus foris cum iesus christus intus et foris cum ambo deus unus atque ex iis cum deus christo necessario et christus spiritu sancto ac per hoc et per christum deo ipse etiam de deo egressus est si enim omnis motus qui foris est a dei motu qui intus motus est ergo et iste a deo etenim scientia et intelligentia existentia est utriusque ac potentia cognoscentiae idque hoc ipsum motus est hoc ipso quod motus substantia necessario igitur in christo uel christus est et ab ipso habet omnia quia a uita quod christus est substitit intelligentia et ideo alter hoc enim dictum et a me habet omnia habet autem et a me duo sunt ergo alter et alter sed quia motus et ipse spiritus sanctus motus et christus et quia uita uera christus est et credentibus in se dat uitam ueram hoc est aeternum et adest apud deum credentibus in se quod dei sit filius idque per fidem idcirco per christum reconciliamur deo propter uero hominum obrutam sui et dei memoriam opus est spiritu sancto si accesserit scientia et intelligere quae sit latitudo dei quae longitudo quae profunditas et altitudo et confirmata fuerit charitas et fides in christum per spiritum sanctum quia scientia est fiet saluus plene namque ipse dicit testimonium de christo et docet omnia et est interior christi uirtus scientiam tribuens et ad saluationem proficiens unde alter paracletus etenim mortuis per peccata hominibus uita prius danda fuerat ut erigerentur in deum per fidem quod erat iam uiuere ex dei uita quam attulit christus in carne ut carni etiam subueniret quare confirmatis hominibus per fidem in christum filium dei etiam scientia danda uideatur et de christo et perinde de deo item de mundo ut eum argueret quae cum intellexissent facilius ad dei lucem hominis sui diuinorumque intelligentia liberarentur terrenorum mundanorumque contemptu et desiderio quod excitat scientia diuinorum xuiii uenit ergo posterior id est fides posterior operari recedente enim christo qui per miracula et per praecepta seminauerat fidem quod ipse dei filius esset et uitam in se credentibus daret completa sunt spiritu omnia et fides cognitione in christum adulta succreuit et ipso in christo semper praesente sic enim dixit non enim loquetur a semetipso sed quaecumque audierit loquetur et futura annuntiabit uobis ille me honorificabit quoniam de meo accipiet ergo de uita intelligentia et ipsa uita de uiuendo id est de patre filius de filio spiritus sanctus sic enim subiunxit omnia quaecumque habet pater mea sunt propterea dixit mea sunt quia quae pater habet filii sunt esse uiuere intelligere haec eadem habet spiritus omnia ergo idem tamen ut ostenderet suam praesentiam semper sic loquitur euntes nunc docete omnes gentes baptizantes eos in nomine patris et filii et spiritus sancti docentes eos seruare omnia quaecumque mandaui uobis et ecce ego uobiscum sum omnibus diebus usque ad consummationem saeculi ex hoc ostenditur quodammodo idem iesus idem spiritus sanctus actu scilicet agendi diuersi quod ille docet intelligentiam iste dat uitam etenim idem ipse et unus motus et primus motus quo contingit ut qui uiuit et uere uiuat et intelligat et uere intelligat qui uere intelligit uere uiuat atque ut idem manifestetur iesus et spiritus sanctus attendamus istud nempe spiritus sanctus doctrina est intelligentia ipsaque sapientia et christo et deo sapientia datur atque hoc christus nomine nuncupatur quod est christum esse dei filium quod definitur dei uirtus atque sapientia ut paulus ad romanos item salomon omnis sapientia a deo est et cum eo fuit semper ante aeuum ecce apparet cum sapientia et de deo datur et a deo datur utique christo et spiritui sancto et cum dictum est quod cum deo semper fuerit quod est apparet cum sapientia et de deo datur utique christo et spiritui sancto et cum dictum est quod cum deo semper fuerit quod est ostenditur simul cum patre deinde cum dictum ante aeuum non ergo cum in carne tunc christus item prior omnium creata est sapientia si primogenitus christus sapientia christus deinde quod sequitur spiritus sanctus et intellectus prudentiae ab aeuo si spiritus sanctus prudentia est et intellectus si scientia et doctrina christus est sine dubio quia ipse est ab aeuo id est ex aeterno et primogenitus et quod est amplius unigenitus haec et alia in multis tractata libris a me probant non solum deum et christum sed etiam spiritum sanctum demus igitur uel accipiamus deum id esse quod est primum et principale uiuere quod est uerum et principale esse non enim est quod non uiuit hoc ipsum uiuere operatione ipsa conficere et generare uitam apertum fecimus in eo uero quod uita est scientia et intelligentia inest uiuit ergo deus et uiuendo uita est deus et cum uita est intelligentia est sed haec tria ut unum ac simplex et in eo ut principale sit id est hoc sit quod esse magis existentia principali est deus uiuens necessario et semetipsum intelligens hinc enim omnia intelligens quia semetipsum intelligit omnium existentiarum causa est et ideo omnia ergo uita et intelligentia in id accepta quod est esse intus semper operantur quod est uiuere uiuere autem deo hoc est quod est esse esse igitur cuncta unus et omnipotens deus est quid igitur si intus in se operatur uel se potius operatur uita et intelligentia quomodo ista ueluti foris apparere potuerunt et quid est foris aut intus quaesierunt philosophi et docti ad legem uiri quid sint et ubi sint quid sint substantiam eorum uel existentiam ut explicemus ubi sint utrum inde an extra et in omnibus reliquis an in utroque et ubique xix haec quidem nos in aliis libris exsequenter pleneque tradidimus uerum nunc ista summatim breuiterque dicemus ante et ante uis et potentia existendi illa est quae significatur hoc uerbo quod est esse graece quod est hoc ipsum esse duobus accipiendum modis unum ut uniuersale sit et principaliter principale unde in caeteris esse sit alioque esse est caeteris quod est omnium post uel generum uel specierum atque huiusmodi caeterorum uerum esse primum ita imparticipatum est ut nec unum dici possit nec solum sed per praelationem ante unum et ante solum ultra simplicitatem praeexistentiam potius quam existentiam uniuersalium omnium uniuersale infinitum interminatum sed aliis omnibus non sibi et idcirco sine forma intellectu quodam auditur et praeintelligentia potius quam intelligentia accipitur cognoscitur creditur hoc illud est quod diximus uiuere uel uiuit illud infinitum illud quod supra uniuersalium omnium uiuere est ipsum esse ipsum uiuere non aut aliquid esse aut aliquid uiuere unde nec certum enim etiam quiddam est intelligibile cognoscibile ergo si non nec enim definitus est et definitor siue enim est ratio siue existentiae ipsius potentia siue res illae quas intelligentia accipit ut uniuscuiusque fit ei esse cognoscat quod non cognoscit nisi animaduertat et capiat quae sint illa quae praestant unicuique substantiam et hic rerum per quem creata sunt omnia uniuersalis potentia continens uniuersaliter omnium res praestans ad existentiam unicuique sua et propria ergo quia sua unicuique et propria praestat definit et determinat etiam illud facit imponendo enim infinito terminum rebus ad existentiam sui unicuique format rem et intelligentiam infinitate sublata subiicit est ergo in eo quod rerum est potentia ad pariendas efficiendasque existentias ex eo autem quod definit atque concludit unumquodque formam tribuens est iam existens cum fuerit eius quod est esse certa forma xx hoc cum ita sit uideamus an nullius primi quod est esse sit si dicimus infinitum si dicimus immensum indiscretum res quibus esse consistit non capimus non tenemus ergo eius nullus est sed quoniam fieri non potest ut sit quoquo modo et sine suo sit hoc ipsum existens quod est infinitus est sine dubio ei suus est sed latitans et occultus ut sit in eo quod est esse ipsum esse uel potius ipsum nihil aliud est quam ipsum esse hoc autem est quod dixi uere primum illud et uniuersaliter uniuersale uiuere quamquam ut docuimus sit ipsum uiuere et uita et intelligentia definita nam potentiae etenim definitum quidnam atque formatum est intelligentia uero et definiens tamen quia ista intus sunt et in se conuersa sunt omnia incognita et indiscreta sunt ita et deus quod est esse id est uiuere incognitus et indiscretus est et eius forma id est uitae intelligentia incognita et indiscreta est sunt enim ista nihil aliud quam esse quod est uiuere quod cum infinitum et forma eius infinita est ibi manens et nihil aliud quam esse existens cum autem foris esse coeperit tunc forma apparens imago dei est deum per semet ostendens et est non iam inde in qua uita et intelligentia iam quia certa cognitio et existentia quae intellectu et cognitione capitur sed quemadmodum foris exstiterunt ista et utrum ipsa forma quae intus est emissa foras est an se ipsum eiecit sed cum illa intus forma indiscreta et infinita sit quomodo et in ea quae foris est illa cognoscitur an alia est haec sed si alia non ergo ab illa nata uel emissione uel sua motione et si ita ut alia non pars nec eadem nec omnino et deinde unde haec apparuit xxi de altero ergo duo principia an de nihilo nihilum non est sub deo deinde si dei potentia uel uoluntate exstitit non est nihilum dei potentia uel uoluntas etenim si omnipotens deus omnipotentia eius et causa omnibus et ipsa existentia est num ergo quod reliquum est dicere audemus a se orta haec forma est et quomodo cum esset in patre inscio patre an iubente si iubente non ergo a se an insciente est ergo aliquid quod non potentia dei fuit aut est quod sine illo fuit cum de qui eius dicitur forma ita dictum sit per quem facta sunt omnia et sine quo factum est nihil quid istud est tantarum confusionum quae separatio quae si non ueritas uel uita est ueritatis adsit spiritus sanctus quid inspiratum nobis sit modo auditor attendat pura exponentes simplicitate pandemus interea unum moneo sine tempore haec accipi conuenire ex aeterno semper nullo temporis principio sed ut sit unum utrumque principium et generator et genitum primum in rebus aeternis diuinis maximeque primis manentia quieta et in eo quo sunt existentia nulla sui per motum mutatione generarunt primus deus deinde uel uel quidquid alter est uel uterque ut spiritus ut uiuere uel uita ut intelligentia uel cognoscentia anima uero sola mota generationes habet haec omnia sic domus est deus id est tres potentias habens esse uiuere intelligere ita ut in singulis tria sint sitque ipse unum quodlibet trium nomen quo se praestat accipiens ut supra docui et iis multis nihil enim esse dicendum nisi quod intelligit triplex igitur in singulis singularitas et unalitas in trinitate ista uero tria progressu suo exponemus xxii omnium quae sunt quaeque esse possunt aut esse potuerunt existentiam uitam intelligentiamque pro rerum ac substantiarum captu et participationes praestant sortita sunt est enim in omnibus esse suum uiuere suum intelligere suum suumque sentire ut sint ista umbra uel imago trium omnium superiorum ergo deus cum sit ut ab omnibus dicitur unum et solum unum nonnulli autem dixerunt deum esse unum omnia et nec unum omnium enim principium unde non omnia sed illo modo omnia istud autem hac de caussa et primum quidem deum esse unum et solum illa tria quia non copulatione consistunt sed existendo quod sunt ipso et quod alterum credimus sunt necessario unum nec ullo modo alterum sed de hoc saepe dictum quod uero dictum unum omnia et nec unum omnium enim principium satis aperte dilucideque declarat patrem rerum omnium et principium deum qui cum unum non est magis omnia est quia et omnium caussa est atque principium et in omnibus omnia quae cum ita sunt erit deus omnia existens omniuiuens omniuidens et omniintelligens et quoniam diximus confici ab actu potentiam sic enim se prima habent ut cum sint omnia a diuina energia id est actus et operationes necessarium est ut a deo principio omnium potentiarum uniuersaliter uniuersalium fons et origo nascatur iste namque rerum progressus est ut cum omnia a deo potentiae et actus a deo qui supra potentias et actus accipitur orta haec esse credantur xxiii uerum cum a nobis dictum sit deum actum quemdam esse quod est uiuere sed hoc uiuere quod supra omne est uiuere et ex aeterno atque in aeternum uiuere simul intellectu acceptis et eo quod est esse et eo quod intelligere sed sic simul ut ne phantasia quidem copulationis sit necessario autem uiuendi actu uti docui confitetur atque exsistit forma quam uniuersalem potentiam nominamus per singula illa formata quam ex omni exsistentia ex omniuiuenti omniuiuentia ex omniuidenti omniuidentia haec singula potentiae ut nota et determinata sed cum in uno omnia uel unum omnia aut cum unum omnia uel nec unum nec omnia fit infinitum fit incognitum indiscernibile incognoscibile et quod uere dicitur id est infinitas et indeterminatio etenim omnium esse sit et omnium uiuere et omnium intelligere et id unum et sine phantasia alterius unum unde nec unum quia omnium principium unde et ipsius unius ex hoc cogimur iam necessario et illa de deo dicere ut eius incomprehensibile sit et esse et uiuere et intelligere nec solum ut incomprehensibile eius sit esse uiuere et intelligere ut nec esse quidem ista uideantur quod ille supra omnia sit quare et et et et sine existentia sine substantia sine intelligentia sine uita dicitur non quidem per id est non per priuationem sed per supralationem omnia enim quae uoces nominant post ipsum sunt unde nec sed magis eodem modo praeexistentia praeuidentia praecognoscentia horum quae conficiuntur ipse autem praeexsistens praeuidens praecognoscens sed haec omnia apparentibus secundis et intellecta sunt et nominata postquam enim apparuit cognoscentia et intellecta et appellata est praecognoscentia eodem modo et praeexistentia et praeuiuentia erant quidem haec sed nondum animaduersa nondum nominata unde et incognoscibile omne quod deus est sed quoniam tunc cognoscibile et habetur et dicitur cum est cognoscentia relatiua sunt enim et se inuicem tenent et pariunt aut inuicem interimunt nondum cognoscibile illud non fuit quia non fuit cognoscentia non quo non fuit illud quod cognoscibile sibi fecit cognoscentia sed quia erat quidem quod cognoscibile esse posset non quo cognoscibile esset quod tunc fit et accipitur cum adintelligitur quod et intelligentia esse possit hoc modo igitur et in deo et esse poterat et erat ex hoc cognoscibile quia et esse poterat ex hoc erat cognoscentia xxiu quid ergo ex his quoniam si haec postea nata sunt fuerunt in deo et si fuerunt quia deus unum et ista unum et id quod deus et ista unum quia deus ista idem ergo cognoscibile et cognoscentia sed ita ut cognoscibile quod sit hoc sit cognoscentia etenim cum uirtus horum trium una sit esse enim nihil aliud est quam uiuere atque ipsum uiuere intelligere cum sit et intellectum esse tota uis singulorum in eo est quod est cognoscere uel esse cognoscentiam sed esse cognoscentia non potest nisi sit cognoscibile in his autem primis ubi quod est esse id est quod uiuere et quod intelligere esse cognoscibile non potest nisi ipsa cognoscentia nondum apparens sed se intus tenens manensque quieta cessans atque in se uersa sibi se cognoscibilem praebens cum enim ipsa cognoscentia lateat atque apud se sit forinsecus in se intrans sed naturaliter mersa in eo in quo ei esse est manens eius formae est ut cognoscibile esse possit cum excita cognoscentia uelut egressa se circumspiciens cognoscentiam se fecerit cognoscendo se fit cognoscibile suum facta hoc igitur si fas est dicere hoc inquam modo illud primum unum illud solum illud deus uel spiritus uel spirans uel lumen uel luminans uel existens uel omniexistens uel existentia uel omniexistentia uel uiuens uel omniuiuens uel uita uel uiuentia uel omniuiuentia uel intelligens atque cognoscens uel omniintelligens omnicognoscens uel omniintelligentia omnicognoscentia omnipotens omnimodis perfectus interminatus immensus sed caeteris sibi terminatus et mensus super omnia et idcirco nullum de omnibus ac magis ex quo omnia ergo unum et solum unum principium enim omnium unde non unum omnia manens in se neque in se ne duo auditor accipias sed ipsum manens uel mansio quies quietus quiescens magis quia a quiescente quies ut supra docuimus unde dictus est et sedere quasi in centro id est omnium quae sunt unde uniuersali oculo id est lumine substantiae suae qua uel esse est uel uiuere uel intelligere in eas non uersabili aspectu uidet quia et quies est a centro simul in omnia unus est uisus haec deus sed 