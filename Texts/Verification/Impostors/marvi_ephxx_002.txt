ueniant dei operatio est per iesum scilicet christum ergo deus est qui uniuersa operatur et operatur secundum consilium uoluntatis suae hoc interest ergo quod cum deus operatur et christus operatur christus operatur ex dei uoluntate deus operatur secundum consilium uoluntatis suae etenim christus uoluntas dei est aliis libris quid sit uoluntas dei et quid deus sit idem ne an aliud sit unum an et aliud et caetera huiusmodi et explicasse nos puto et satisfecisse hic enim contenti esse simplici expositione debemus metu hoc et religione retinentes quod dei uoluntas est christus quod dei uoluntas est motus quod deus omnia operatur quia deus motus et dei uoluntas est motus et deus sit ut simus in laudem gloriae ipsius si enim in ipsum credimus atque spiritales efficimur sequendo christum erimus in laudem gloriae ipsius dei qui ante sperauimus in christo ordinem dedit tunc erimus in laudem gloriae ipsius cum sperauerimus in christo uel illi erimus in laudem gloriae ipsius qui ante sperauimus in christo prius est ergo sperare in christo id est christum sequi et credere omnia compleri posse a christo promissa et sic erit consequens ut simus in laudem gloriae dei quia ut saepe dixi per christum aeternitas pariter quae nobis salus est et dei gloria est unde laus erit gloriae eius in quo et uos audito uerbo ueritatis euangelii salutis uestrae descendit ne generaliter illud atque non commode uel utiliter tractasse uideretur et aliorum istud esset beneficium non et eorum ad quos loquitur adiunxit speciale scilicet quod ad ephesios epistolam mittit hoc inquit etiam uestrum est nam et uos in hoc estis quid est autem in quo et uos in christo scilicet quid autem in christo quod audito uerbo ueritatis euangelii salutis uestrae fidem secuti estis iam in christo in quo credentes signati estis spiritu promissionis sancto ipsa ratio exhortationis plerumque misterium credere in christum credere euangelio hoc est uerbo ueritatis inquit in hoc et uos credentes signati estis spiritu promissionis sancto ut iam et uos spiritum receperitis sanctum promissionis christi sed quoniam uelut aliud est spiritus sanctus aliud christus tamen consummatio et perfectio et plena liberatio spiritus sanctus est signati estis inquit in spiritu sancto promissionis circa ea quae promissa sunt quoniam nobis spiritus sanctus promissus est et datus et de eo sic subiungit qui est pignus haereditatis nostrae in redemptionem adoptionis in laudem gloriae ipsius qui spiritus inquit pignus est haereditatis nostrae ipsum enim nobis misit quasi pignus haereditatem nos adepturos esse coelestium et aeternitatis et gloriae dei hoc enim dictum in redemptionem adoptionis ut nos redimamur ab istis mundanis terrenisque et corporalibus et carnalibus malis et redimamur in adoptionem et filii existamus quaerentes magis gloriam dei et gratia est quae meritum nostrum ultra enim meritum munus magnum quod accipitur gloria eius est qui praestitit non eius qui accepit ideo et ego audita fide uestra in domino iesu christo specialiter descendit ad exhortationem ephesiorum simulque cum illa admonitione ne aliter sentiant urbano dicendi genere audita inquit uestra fide in domino iesu christo haec enim summa rerum est haec uirtus hoc misterium ut fides in christum iesum sit quae res etiam illud necessario habet ut diligantur omnes sancti qui fidem in christum sumpserunt et sanctificati sunt ita is qui fidelis in christum est diligit sanctos id est sanctificatos ex fide christi et misterio baptismi ergo et ego audita fide christi et misterio baptismi ergo et ego audita fide uestra uos diligo audita etiam dilectione uestra dilectione in sanctos operam dabo ut gratias agam pro deo uobis non cessabo gratias agens pro uobis memoriam uestri faciens in orationibus meis omnis oratio quam agimus ad deum aut de eo agimus quod accepimus aut de eo ut accipiamus aliquid et quoniam omnis qui orationem facit primo pro se facit deinde pro his quos amat sic ait paulus in oratione memoriam inquit uestri facio ergo est principalis oratio primo pro me deinde etiam pro uobis et illam duplicem causam supponit gratias agens pro uobis hoc de praeterito est sed adiunxit deus domini nostri iesu christi pater gloriae det uobis spiritum sapientiae hoc igitur de futuro est orationem facere cum aliqua petitione ut cum in christum creditis agam pro uobis gratias deo rursusque orem et memoriam uestri faciam in orationibus meis ut deus qui deus ne aberrent ne suspicentur alia uel gentilia uel iudaeorum deus inquit domini nostri iesu christi pater qui est pater gloriae potest ergo separatum uideri ut deus domini nostri iesu christi ipse est enim deus christi ergo et dominus noster est quia dominus noster est christus et is deus noster qui est deus domini nostri iesu christi qui longe separatus est a deo iudaeorum is ipse qui et pater gloriae ergo facio orationem ut deus det uobis spiritum sapientiae ut sapiatis et quod uerum est intelligatis et hic et plurimis in locis satis confirmatum satisque certum et demonstratur et ostenditur quod ut sapiamus atque intelligamus et uerum intelligamus spiritus nobis a deo datur sed spiritus sapientiae denique adiungit non nostrum probans esse quod intelligimus uel intelligere nitimur quid enim ait et reuelationis in agnitione eius illuminatos oculos cordis uestri ut det uobis spiritum sapientiae et reuelationis spiritus sapientiae est ut ipse nos spiritus faciat sapere et in nobis sit et quasi nos ipsi per nosmetipsos sapiamus cum spiritus nos faciat sapere porro spiritus reuelationis ut reueletur nobis quasi extra nos quod intelligamus et quod accipiamus et sequamur ita aliquo modo aliud spiritus est sapientiae aliud spiritus reuelationis sciamus igitur quasi duobus modis nos ad ueritatem et ad misterium plenissimum peruenire uel dum ipsi intelligimus deum et scientiam de diuinis comprehendimus uel dum reuelatio quaedam est id est quasi extrinsecus admonitio quae nobis ostendit deum et omnia diuina est quidem apud quosdam praecipuum et magnum et quasi uero uicinum reuelatione aliquid percipere sed aut simile aut parauit simile magis et certum cum autem nos sapientiam accipimus ut nostro ingenio et ut uere dicam et quemadmodum etiam hic positum est spiritu diuino quae sunt diuina capiamus inter nos scilicet et nobiscum tractatum iam habentes et ut fas est dicere iam quasi spiritu existente oro igitur ut det nobis spiritum sapientiae et reuelationis circa quam rem subiunxit scilicet in agnitione eius ut haec sit sapientia et per haec reuelatio id est ut deum cognoscamus habeamusque illuminatos oculos cordis circa dei cognitionem hoc inquit precor uobis ut sciatis quae sit spes uocationis eius quae diuitiae gloriae haereditatis eius in sanctis deum cognoscere magnum quidem praemium uerumtamen nescio quod paruum homini praemium nisi ipse aliquid consequatur atque aliquo modo se melior fiat ergo peto inquit ut spiritus uobis detur sapientiae et reuelationis in agnitione eius et oculos habeatis cordis uestri illuminatos sed quoniam ut dixi agnitio dei magna quidem parua tamen apud nos nisi exinde aliquid capiamus adiunxit in ipsa dei agnitione quid magis intelligatis ut sciatis inquit quae sit spes uocationis eius primum quam spem habeamus uocati deinde quas diuitias consequamur et diuitias gloriae quae sunt diuitiae gloriae haereditatis eius ut et gloriam eius consequamur et haereditatem ut inter filios numeremur cum enim in adoptionem nos recipiat pietas dei in adoptionem filiorum suorum haeredesque simus haeredes autem non ut in mundanis est eo pereunte cuius quis haeres est quod nefas intellectu et dictu est sed ut in his de bonis ut qui haeredes sunt habeamur ut quibus bonis deus utitur iisdem et nos bonis utamur simus in gloria simus aeterni haec est haereditas nam et cum christo cohaeredes sumus et christus deus est ergo cum deo haeredes diuitiarum gloriae eius sumus sed haec omnia sunt in sanctis id est in his qui sanctificati sunt misterio christi nomine probatissimum hoc ergo peto ut illuminemini et sciatis hoc magnum beneficium ut imploret et roget ut nobis aduentet spiritus qui nos hoc doceat et nos quidem pro nobis frequenter hoc petimus uerum non paruum beneficium praestat ille qui iam emeritus domini et sanctificatus est idem ipsum rogat nobis prouenire quod nos cupimus et rogamus hoc ergo ephesiis se praestare paulus commemorat et quae sit sublimitas magnitudinis uirtutis eius in uos qui credidistis secundum operationem potestatis uirtutis eius quam operatus est in christo hoc inquit in orationibus meis peto ut det uobis spiritum sapientiae et reuelationis item peto ut sciatis quae sit spes uocationis quae diuitiae et item ut sciatis quae sit sublimitas exponit ipsam sublimitatem magnitudinis inquit sed quae est ista magnitudo uirtutis adiecit item quae est ista uirtus quae est in uobis aut in uos quod uobis illam praestat quae est autem ipsa uirtus quam uobis praestat ut credatis in eum et credatis secundum operationem potestatis uirtutis eius multa autem operatio est uirtutis dei etenim quidquid per christum factum est quasi operatio christi est ut mundus et omnia quae et per eum facta sunt tamen operatio dei uera certa simulque magnifica quam operatus est in christo subiungit autem quae sit illa operatio dei quam operatus in christo est suscitans illum a mortuis et constituens illum in dextera in coelis supra omnem principatum et potestatem et uirtutem et dominationem et omne nomen quod nominatur non solum in hoc saeculo sed etiam in futuro et omnia subiecit sub pedibus eius et ipsum dedit caput super omnem ecclesiam quae est corpus illius plenitudo eius qui omnia in omnibus adimpletur secundum inquit operationem potestatis uirtutis dei uos credidistis est autem operatio uirtutis dei quamquam in principio illa sit misisse christum uel illa propter animas subiectum mundum fecisse quoniam hoc et altum et reconditum ab his rebus quae aperte manifestae sunt quippe quae gestae sunt et gestae nuper et ante oculos adhuc uersantur inde sumit expositionem uirtutis dei quam operatus est in christo quae illa est ex resuscitatione a mortuis cum enim resuscitauit a mortuis christum quam utique uidimus magna utique operatio est potestatis uirtutis dei deinde haec quae consecuta sunt postea quam suscitauit a mortuis constituit illum in dextera sua in coelis magnum utique hoc tantum honorem dedisse tantam maiestatem ut et in coelis cum constitueret et in dextera sua constitueret parum hoc est supra omnem inquit principatum ut nullus alius princeps siue mundanus siue supra mundum nonnisi inferior christo sit et supra omnem inquit potestatem et supra omnem uirtutem supra omnem dominationem et supra omne nomen quod nomen uel in terra id est in saeculo nominatum uel in hoc mundo uel etiam in futuro item quid est quod praestitit quod omnia subiecit pedibus eius et quod ipsum dedit caput esse supra omnem ecclesiam quam quidem definit ut intelligamus quid sit ecclesia quae corpus est illius id est quae membra omnia sunt christi ecclesia est quia ipsa plenitudo eius qui omnia in omnibus adimpletur haec ergo cum praestiterit deus tanta et tam magnifica christo et impleuerit circa christum quem resuscitauit magna utique operatio potestatis uirtutis eius est quam est operatus in christo quoniam sensus apparet et summa dictionis nunc singula retractemus suscitans illum a mortuis quod palam gestum quodque omnibus testimoniis clarum est deus christum iesum qui fuit in carne mortuum et in cruce sublatum resuscitauit tertio die a mortuis licet simplici intellectu misterii ratio sit magnifica tamen suscitatum esse a mortuis nihil egisse mortem illam quam homines sustinent uel per uiolentiam uel per corporis necessitatem deum hoc sustulisse ut mors non ualeret magna utique uirtus dei magna potestas magna operatio sed quoniam saepe uel quid sit christus uel quid sit in carne illum esse uel quid sit in crucem illum sublatum esse uel quid sit resuscitatum esse saepius diximus hoc breuiter admonemus nam misterii plenioris ratio et a nobis in his libris saepe tractata est et alibi plenius explicata per christum id est per spiritum recreatas animas et liberatas esse ut in suam originem reuerterentur et peccata tollerentur in quae lapsae animae fuerant quoniam autem homines uiuere non poterant per carnis imbecillitatem missus est christus id est spiritus et intelligentia et reuelationum omnium diuinarum rerum et uitae aeternae spiritus ut per eius misterium et per corporalem mortem resuscitatae animae ad uirtutem coelestem redirent simulque passus mortem crucis christus et resuscitationem a patre suscipiens imaginem per misterium praeberet animis omnibus ad resuscitationem uerum haec ut dixit et aliquo tempore et constituens illum in dextera sua in coelis quoniam christus dei motus est motus autem in operatione est operatio uero motus semper in dextera est idcirco christus in dextera dei est constitutus supra omnem principatum et potestatem primus enim motus omnium motus est christi principatus uero et potestates et uirtutes et dominationes motus sunt rerum agendarum siue in diuinis siue in saecularibus sed cum fons sit et origo et principale omne quod mouetur idcirco supra omnem principatum positus est christus ut supra omnem potestatem aliud autem principatus est aliud potestas principatus in actu est potestas in uirtute qua esse potest non qua iam est sed qua aliquid esse potest cum autem christus ipsa origo est omnium et in eo est quod potentia est supra omnem est potestatem itemque cum fons sit omnium actuum actus autem est principatus supra omnem principatum est item quoniam siue cum est et potest esse aliud ad ipsum potentia est et potest ante quam actio est esse supra omnem actionem in his omnibus uel in principatu uel in potestate uirtus est id est et ante actum ut possit esse et ipse principatus idcirco quoniam supra haec omnia est christus et est supra omnem uirtutem inde quoniam omnes illae potestates uel mundanae uel coelestes uel ultra in aeternis uel omnes principatus uel omnes uirtutes quae dominationem tenent circa unam quaeque enim dominantur fons autem christus est omnium exinde enim omnia quippe qui pater totius motus est et haec omnia motus sunt etiam supra dominationem omnem christus est et omne nomen omnia quidem nomina a posterioribus inuenta sunt et maxime ab his qui in mundo sunt uel hominibus uel angelis uel potestatibus etenim aeterna illa omnia res ipsae sunt et potentiae uiuentes aeternae intelligentes quae substantialiter cognoscuntur nullum igitur ibi nomen est sed nomina illis addita nostro uocabulo sunt uel nostra lingua uel ut dixi angelorum eorum tamen qui in mundo sunt porro autem cum ille christus spiritus diuinus et sanctus et dei filius haec nomina a nobis accipiat ultra est tamen quam haec omnia uocabula uiderentur imposita et quidem quodam loco tetigimus quod nomen omne post genitum est et est in ipsis nominibus nomen principale quod uere supra omnia nomina est et unde omnia nomina sunt quod graece dicitur at uero christus et supra ipsum est ergo et supra omnia nomina sed illud in aeternis est et si in aeternis est et christus supra est merito dictum supra omne nomen quod nominatur non solum in hoc saeculo sed etiam in futuro acrius et acutius nomina enim iam facta omnia sunt quae per intellectum fingi potuerunt ad expressionem earum rerum quas intelligentes cepimus sed quoniam multa futura sunt noua et in illo saeculo magis noua quod saeculum futurum est cum indicabuntur omnia quibus utique rebus nondum cognitis nomina nondum a nobis imposita sunt neque enim possunt quippe cum nota non sint supra ipsa quoque nomina quae futura sunt praepositus est christus ita et in rebus primus ac summus quando supra omnes potestates principatus et reliqua est supra omnia nomina quando et in hoc saeculo nullum nomen ei merito applicari possit et omnia quae futura sunt nomina intra eius sunt uel appellationem uel substantiam uel quamlibet de eo pronuntiationem et effationem et omnia subiecit pedibus eius multis et uariis modis una uirtus intelligitur quae christus est siue motus siue uerbum siue christus primus uniuersalis per quem omnia fiunt facta sunt futura sunt merito ergo omnia subiecit deus sub pedibus eius etenim progressio a deo christus et per cuncta progressio christus est et omnia quae prouenerunt et quae redeunt in deum ipsius potentia redeunt item ergo omnia actione subiecta sunt sub pedes eius et ipsum dedit caput super omnem ecclesiam multi ecclesiam omnes animas dicunt ergo christus qui spiritus est per quem animae deum cognoscunt et spiritales efficiuntur et liberantur a qualitate animae ut iam non tententur neque ut labantur quippe spiritales factae per spiritum christum in quem credentes spiritaliter sentiunt et sic in dei cognitionem ueniunt hoc modo christus caput est super omnem ecclesiam quae est corpus illius ecclesia omnis item omnis anima sed saluanda et inde substantiam habens de aeternis per quam uigent omnia et sic omnes animae per christum sicuti frequenter diximus ergo omne corpus christi anima est omnis quam ecclesiam nominauit plenitudo eius id est ipsa ecclesia quae corpus est illius plenitudo est eius qui omnia in omnibus adimpletur christus plenitudo est qui omnis plenitudo adimpletur omne autem quod adimpletur exinanitur christus autem et exinanitus est uel ipse se exinaniuit et rursus recuperatis omnibus per misterium saluatisque animis uniuersis adimpletur in omnibus ideo ergo plenitudo est sed sic locutus est paulus ut diceret ecclesiam corpus eius esse cuius plenitudo est inquit et plenitudo eius est qui omnia in omnibus adimpletur de duobus his uerbis plenitudine et capacitate in aliis libris a me distinctius et plenius explicatum est quemadmodum deus plenitudo tantum quemadmodum christus et capacitas et plenitudo haec omnia ad magnificentiam christi et ad potentiam dicta hoc agunt hoc probant nihil ultra accipiendum nihil extra sentiendum ac propterea errare ephesios si quid praeterea adiungant et ex doctrina uel iudaeorum uel mundana associent unde ad eosdem nunc redit atque admonet iam in christum receptos et christum recipientes nihil aliud quam plenitudinem christi accipere debere ii et uos cum essetis mortui delictis et peccatis uestris in quibus aliquando ambulastis secundum saeculum huius mundi secundum principem potestatis aeris spiritus qui operatur in filiis diffidentiae totus hic sensus iungendus est et de ephesiis quod in peccatis fuerint et de se ipso quod paulus in desideriis carnis et in consiliis carnalibus fuerit ilis inquam omnibus iungendum est illud quod deus qui diues est in misericordia saluos omnes fecerit et ipsum paulum et ephesios sic enim concludit cuius gratia estis salui facti cum ambularetis mortui delictis et uos cum ambulaueritis mortui delictis et peccatis uestris frequenter monui mortem duplici modo accipi illam unam notam cum fine uiuendi in mundo anima separatur a corpore aliam cum in ipso corpore constituta desideria carnis agit atque in peccatis uiuit uos inquit cum essetis mortui et designauit mortis genus delictis et peccatis uestris in quibus aliquando ambulastis secundum saeculum huius mundi ostendit quae sunt peccata scilicet desideria in mundo de mundo diuitiarum uel uoluntatis uel scientiae mundanae uel religionis de mundo et caetera huius mundi quae animam perdunt errantem a scientia ueritatis quod autem dixit saeculum huius mundi sunt enim et superiora et illa saecula aeterna quae quomodo intelligantur et quam significantiam habeant aliis a me libris est replicatum saeculum huius mundi autem omnis regio mundana uel omnis mundus in mundo motus rerum tempus faciens et inuoluens non eodem modo saeculum in aeternis est esse autem aeternorum saecula etiam paulus declarauit et omnes prophetae siquidem dicitur et frequenter dicitur benedictus deus in saecula saeculorum etenim saeculum finitur saecula autem saeculorum et de aeternis et in aeternum sunt secundum principem potestatis aeris spiritus qui nunc operatur in filiis diffidentiae qui ambulat secundum saeculum huius mundi ambulat secundum principem potestatis aeris qui est spiritus filiorum diffidentiae cum duo sint lux et tenebrae ueritas et falsitas bonum et malitia non ita ut ex aequo sint neque enim fas est aliquid deo uel per contrarium comparari sic accipiamus et spiritus unum fidei alterum diffidentiae spiritus satanas et eius diabolus hic substantiam de aere habet id est de hile atque materia et potestatem in ipsa materia uel in eos qui materialiter sentiunt est ergo ille princeps eius potestatis quae in aere est id est in materia qui princeps spiritus est sed ut dixi materiae et in materiis nunc operatur in filiis diffidentiae id est eorum animos tenet et ibi dominatur ergo qui uiuit secundum saeculum huius mundi uiuit secundum principem potestatis aeris spiritus qui nunc operatur in filiis diffidentiae est autem lectio duplex spiritus operantis et spiritus qui nunc operatur aeris autem uel principem uel spiritum materiae nos quidem diximus ratio tamen uehemens illa est quod ipse est inter elementa princeps aer scilicet nam et ignis aer agitatus est et aqua aer humectus est terra aer siccus et solidus qui si omnia secum habeat ipse est chaos id est tenebrae et materia tenebrarum ignis autem purior aer et coelum est qui est aer agitatione succussus nam cum poeta uentorum describeret potestatem qua possent omnia confundere nisi regerentur in aerem dixit cuncta conuerti si uenti habeant liberam potestatem ni faciat maria ac terras coelumque profundum quippe ferant rapidi secum uerrantque per auras horum separatio singulorum mundi dispositio sicut moises docuit qui separauit aquas in principio per dei uerbum separauit et terram separauit et spiritum ergo merito materiae spiritus aeris spiritus dicitur in quibus et nos omnes aliquando conuersati sumus ne iniuriam ephesiis faceret qui dixerat cum essetis mortui delictis ac peccatis secundum spiritum aeris ambulantes adiunxit etiam se et caeteros ut aliquando conuersati omnes sint secundum hanc uitam quam subiungit in desideriis carnis nostrae facientes uoluntatem carnis nostrae et consiliorum haec sunt circa quae habet princeps potestatis aeris operationem sed in filios diffidentes ut desideria carnis habeant faciant carnis uoluntatem et consilia carnis quae qui abiecerit iam deum et cognoscit et sequitur nihil de carnis operibus cogitans et eramus naturales filii irae sicut et caeteri quoniam et consiliis carnis et ex desideriis uiuentes eramus inquit filii irae naturales id est secundum naturam carnis geniti et materiae ipsa enim natura est non enim diuinam naturam dicimus sed eam quae mundana est et ubicumque nasci est ibi natura dicitur ergo in superioribus quia ingenita sunt omnia cum dicuntur quaedam genita quodam misterio intelliguntur genita non eo modo quemadmodum in mundo ubi enim est natura ibi generatio generatio autem est cum ab eo quod non fuit aliquid esse incipit aut ab eo quod aliter fuit aliud esse incipit sicut de semine homo uel uirgulta alia de semine caeteraque alia animalia at uero in aeternis quoniam quaecumque illa diuina sunt quasi quadam discretione apparere incipiunt ideo ueluti generata dicuntur cum tamen eadem uirtute sint et eadem substantia qua fuerunt idcirco ut generata non sunt neque enim cum deus omnia fecerit natura non ea quae aeterna fecit ex aeternis ut habuit sed tantummodo ueluti separauit et singula constituit quae quanta et qualia sint aliis libris intelligimus nunc uel christum uel angelos uel animas caeteraque omnia quae aeterna sunt in aeternis quasi genita accipimus cum longe aliter generatio sit quae in mundo est ergo eramus inquit naturales filii id est per naturam facti sed filii cuius non dei sed irae ipse enim aduersarius qui est ira nos ex materia sibi uindicauerat sic inquit eramus nos filii irae sicut caeteri sunt enim proprie filii irae qui ex hoc mundo sicut de quibus dixit sicut caeteri ut nos qui ex illo mundo sumus male uiuentes id est secundum carnem uiueremus quasi filii irae quemadmodum uiuunt filii irae hoc est sicut caeteri deus autem qui diues est et in misericordia propter multam charitatem suam miseratus est nos uere enim diuitiae magnae sunt dei circa misericordiam cum enim nos peccatis nostris alienos fecissemus a deo cum essemus ex superiori mundo ille gratia sua donans peccata indulgens etiam delictis nos sibi redemit per filium suum cui cum non pepercit ut nos liberaret magnae sine dubio sunt eius diuitiae magna etiam charitas quantum enim est amoris eius in nos cum filium suum propter nos exinaniuit ut nos redimeret passione sua haec igitur charitas et cum mortui essemus peccatis conuiuificauit nos in christo quia charitas dei inquit manet haec inquit est charitas hae sunt diuitiae ut cum substantia ex aeternis nobis esset et cum mortui essemus peccatis redimeret nos per passionem christi et saluos faceret quoniam autem passio christi mortificatio est peccatorum resurrectio autem christi resurrectio est nostra ait conuiuificauit nos in christo id est ad uitam aeternam restituit sed per christum cuius gratia estis salui facti conclusit quod maxime necessarium et ad omnes et ad ephesios fuit ut nihil extra christum accipiamus siquidem eius gratia salui sumus ergo et uos ephesii gratia christi salui facti nihil extra accipere nihil externum in religione et fide habere debetis et simul suscitauit et simul collocauit in coelis hoc sanctum plenumque misterium est ut fidem habeamus in christo non nos nunc mereri suscitationem uel regna coelestia sed cum christus suscitatus tunc nos suscitatos hoc enim ait simul suscitauit item et simul collocauit in coelestibus cum enim collocauit christum simul collocauit etiam eos qui in christo sunt et erunt in coelestibus ut ostenderet in saeculis superuenientibus superabundantes diuitias gloriae suae in bonitate super nos in christo non enim nobis reddidit meritum quippe cum non hoc meritis nos accipimus sed dei gratia et bonitate suscitauit ergo nos simul in christo causa bonitatis suae et gratia quae est in christo ut ostenderet futuris saeculis et superuenientibus diuitias suas quas diuitias gratiam bonitatis super nos sed omnia haec ut saepe monet et ego insinuo in christo ibi est enim omne misterium resurrectionis et nostrae et omnium per christum enim reconciliantur omnia ipse enim ianua est ipse resurrectio ipse uita et ad patrem uia nam gratia saluati estis per fidem explicauit aperte quod a nobis fides debeatur tantum autem debetur ut credamus in christo quod si ita solum hoc nostrum est non merito nostro salui sumus sed dei gratia denique sic adiungit et hoc non ex uobis dei donum est non ex operibus ne quis forte glorietur quod salui sumus gratia inquit dei est ita et uos ephesii quod salui estis non ex uobis dei donum est neque ex operibus uestris sed dei gratia est et dei donum est non meritum nostrum aliud esse opera aliud meritum nostrum unde separauit non ex uobis dicendo non ex operibus praeter opera etenim quae quotidie praebenda sunt in officiis in pauperes et caetera benefacta sed etiam cum esse possit meritum ex officio et religione ex castitate et abstinentia non enim neque operibus uestris potest opera ista sunt ideo utrumque conclusit non ex uobis neque ex operibus et adiecit ne quis glorietur nescio quomodo enim qui operibus suis redditum meritum putat suum uult esse non praestantis et haec iactatio est ipsius enim figmentum sumus creati in christo ipse misterio quodam nos finxit et formauit in christo ut cum illo resurgeremus cum illo haeredes esse possemus credentes in christo in opera bona quae parauit deus parauit creauit formauit in christo deus opera inquit bona scilicet quae futura sunt an haec quae nunc hic agimus sed et siue quae futura sunt intelligamus siue quae nunc sunt bona utique sunt testes in christo sunt et uideri potest de praesentibus dixisse operibus quippe cum ita subiungit ut illis ambulemus memores in ipsis inquit operibus ut iam eodem modo uiuamus et eadem opera faciamus quae bona sunt quippe iam figmento suo deus nos creauit in christo ut simus memores ac propterea fidem seruantes in ipsis iam operibus ambulemus et uos qui aliquando eratis gentes in carne utique quia dixit ambulemus adiecit et uos utique ambuletis in bonis operibus quae parauit deus uos inquit qui aliquando eratis gentes in carne id est gentiliter sentiebatis et propterea carnaliter id est carnis desideria facientes cui contrarium illud est esse in christo id est spiritualiter uiuere et omnia secundum spiritum cogitare hoc frequenter exposui utique illud est de deo cogitare in deo sperare habere ad deum animum tendere 