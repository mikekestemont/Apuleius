consummata non enim dat natura uirtutem ars est bonum fieri illi quidem non aurum nec argentum nec perlucidos lapides in ima terrarum faece quaerebant parcebantque adhuc etiam mutis animalibus tantum aberat ut homo hominem non iratus non timens tantum spectaturus occideret nondum uestis illis erat picta nondum texebatur aurum adhuc nec eruebatur quid ergo est ignorantia rerum innocentes erant multum autem interest utrum peccare aliquis nolit an nesciat deerat illis iustitia deerat prudentia deerat temperantia ac fortitudo omnibus his uirtutibus habebat similia quaedam rudis uita uirtus non contingit animo nisi instituto et edocto et ad summum adsidua exercitatione perducto ad hoc quidem sed sine hoc nascimur et in optimis quoque antequam erudias uirtutis materia non uirtus est uale xci liberalis noster nunc tristis est nuntiato incendio quo lugdunensis colonia exusta est mouere hic casus quemlibet posset nedum hominem patriae suae amantissimum quae res effecit ut firmitatem animi sui quaerat quam uidelicet ad ea quae timeri posse putabat exercuit hoc uero tam inopinatum malum et paene inauditum non miror si sine metu fuit cum esset sine exemplo multas enim ciuitates incendium uexauit nullam abstulit nam etiam ubi hostili manu in tecta ignis inmissus est multis locis deficit et quamuis subinde excitetur raro tamen sic cuncta depascitur ut nihil ferro relinquat terrarum quoque uix umquam tam grauis et perniciosus fuit motus ut tota oppida euerteret numquam denique tam infestum ulli exarsit incendium ut nihil alteri superesset incendio tot pulcherrima opera quae singula inlustrare urbes singulas possent una nox strauit et in tanta pace quantum ne bello quidem timeri potest accidit quis hoc credat ubique armis quiescentibus cum toto orbe terrarum diffusa securitas sit lugudunum quod ostendebatur in gallia quaeritur omnibus fortuna quos publice adflixit quod passuri erant timere permisit nulla res magna non aliquod habuit ruinae suae spatium in hac una nox interfuit inter urbem maximam et nullam denique diutius illam tibi perisse quam perit narro haec omnia liberalis nostri adfectum inclinant aduersus sua firmum et erectum nec sine causa concussus est inexpectata plus adgrauant nouitas adicit calamitatibus pondus nec quisquam mortalium non magis quod etiam miratus est doluit ideo nihil nobis inprouisum esse debet in omnia praemittendus animus cogitandumque non quidquid solet sed quidquid potest fieri quid enim est quod non fortuna cum uoluit ex florentissimo detrahat quod non eo magis adgrediatur et quatiat quo speciosius fulget quid illi arduum quidue difficile est non una uia semper ne trita quidem incurrit modo nostras in nos manus aduocat modo suis contenta uiribus inuenit pericula sine auctore nullum tempus exceptum est in ipsis uoluptatibus causae doloris oriuntur bellum in media pace consurgit et auxilia securitatis in metum transeunt ex amico fit inimicus hostis ex socio in subitas tempestates hibernisque maiores agitur aestiua tranquillitas sine hoste patimur hostilia et cladis causas si alia deficiunt nimia sibi felicitas inuenit inuadit temperantissimos morbus ualidissimos pthisis innocentissimos poena secretissimos tumultus eligit aliquid noui casus per quod uelut oblitis uires suas ingerat quidquid longa series multis laboribus multa deum indulgentia struxit id unus dies spargit ac dissipat longam moram dedit malis properantibus qui diem dixit hora momentumque temporis euertendis imperis sufficit esset aliquod inbecillitatis nostrae solacium rerumque nostrarum si tam tarde perirent cuncta quam fiunt nunc incrementa lente exeunt festinatur in damnum nihil priuatim nihil publice stabile est tam hominum quam urbium fata uoluuntur inter placidissima terror existit nihilque extra tumultuantibus causis mala unde minime expectabantur erumpunt quae domesticis bellis steterant regna quae externis inpellente nullo ruunt quota quaeque felicitatem ciuitas pertulit cogitanda ergo sunt omnia et animus aduersus ea quae possunt euenire firmandus exilia tormenta morbi bella naufragia meditare potest te patriae potest patriam tibi casus eripere potest te in solitudines abigere potest hoc ipsum in quo turba suffocatur fieri solitudo tota ante oculos sortis humanae condicio ponatur nec quantum frequenter euenit sed quantum plurimum potest euenire praesumamus animo si nolumus opprimi nec illis inusitatis uelut nouis obstupefieri in plenum cogitanda fortuna est quotiens asiae quotiens achaiae urbes uno tremore ceciderunt quot oppida in siria quot in macedonia deuorata sunt cipron quotiens uastauit haec clades quotiens in se paphus corruit frequenter nobis nuntiati sunt totarum urbium interitus et nos inter quos ista frequenter nuntiantur quota pars omnium sumus consurgamus itaque aduersus fortuita et quidquid inciderit sciamus non esse tam magnum quam rumore iactetur ciuitas arsit opulenta ornamentumque prouinciarum quibus et inserta erat et excepta uni tamen inposita et huic non latissimo monti omnium istarum ciuitatium quas nunc magnificas ac nobiles audis uestigia quoque tempus eradet non uides quemadmodum in achaia clarissimarum urbium iam fundamenta consumpta sint nec quicquam extet ex quo appareat illas saltem fuisse non tantum manu facta labuntur nec tantum humana arte atque industria posita uertit dies iuga montium diffluunt totae desedere regiones operta sunt fluctibus quae procul a conspectu maris stabant uasta uis ignium colles per quos relucebat erosit et quondam altissimos uertices solacia nauigantium ac speculas ad humile deduxit ipsius naturae opera uexantur et ideo aequo animo ferre debemus urbium excidia casurae stant omnis hic exitus manet siue uentorum interna uis flatusque per clusa uiolenti pondus sub quo tenentur excusserint siue torrentium impetus in abdito uastior obstantia effregerit siue flammarum uiolentia conpaginem soli ruperit siue uetustas a qua nihil tutum est expugnauerit minutatim siue grauitas caeli egesserit populos et situs deserta corruperit enumerare omnes fatorum uias longum est hoc unum scio omnia mortalium opera mortalitate damnata sunt inter peritura uiuimus haec ergo atque eiusmodi solacia admoueo liberali nostro incredibili quodam patriae suae amore flagranti quae fortasse consumpta est ut in melius excitaretur saepe maiori fortunae locum fecit iniuria multa ceciderunt ut altius surgerent timagenes felicitati urbis inimicus aiebat romae sibi incendia ob hoc unum dolori esse quod sciret meliora surrectura quam arsissent in hac quoque urbe ueri simile est certaturos omnes ut maiora celsioraque quam amisere restituant sint utinam diuturna et melioribus auspiciis in aeuum longius condita nam huic coloniae ab origine sua centensimus annus est aetas ne homini quidem extrema a planco deducta in hanc frequentiam loci opportunitate conualuit quot tamen grauissimos casus intra spatium humanae pertulit senectutis itaque formetur animus ad intellectum patientiamque sortis suae et sciat nihil inausum esse fortunae aduersus imperia illam idem habere iuris quod aduersus imperantis aduersus urbes idem posse quod aduersus homines nihil horum indignandum est in eum intrauimus mundum in quo his legibus uiuitur placet pare non placet quacumque uis exi indignare si quid in te iniqui proprie constitutum est sed si haec summos imosque necessitas alligat in gratiam cum fato reuertere a quo omnia resoluuntur non est quod nos tumulis metiaris et his monumentis quae uiam disparia praetexunt aequat omnis cinis inpares nascimur pares morimur idem de urbibus quod de urbium incolis dico tam ardea capta quam roma est conditor ille iuris humani non natalibus nos nec nominum claritate distinxit nisi dum sumus ubi uero ad finem mortalium uentum est discede inquit ambitio omnium quae terram premunt siremps lex esto ad omnia patienda pares sumus nemo altero fragilior est nemo in crastinum sui certior alexander macedonum rex discere geometriam coeperat infelix sciturus quam pusilla terra esset ex qua minimum occupauerat ita dico infelix ob hoc quod intellegere debebat falsum se gerere cognomen quis enim esse magnus in pusillo potest erant illa quae tradebantur subtilia et diligenti intentione discenda non quae perciperet uesanus homo et trans oceanum cogitationes suas mittens facilia inquit me doce cui praeceptor ista inquit omnibus eadem sunt aeque difficilia hoc puta rerum naturam dicere ista de quibus quereris omnibus eadem sunt nulli dare faciliora possum sed quisquis uolet sibi ipse illa reddet faciliora quomodo aequanimitate et doleas oportet et sitias et esurias et senescas si tibi longior contigerit inter homines mora et aegrotes et perdas aliquid et pereas non est tamen quod istis qui te circumstrepunt credas nihil horum malum est nihil intolerabile aut durum ex consensu istis metus est sic mortem times quomodo famam quid autem stultius homine uerba metuente eleganter demetrius noster solet dicere eodem loco sibi esse uoces inperitorum quo uentre redditos crepitus quid enim inquit mea susum isti an deosum sonent quanta dementia est uereri ne infameris ab infamibus quemadmodum famam extimuisti sine causa sic et illa quae numquam timeres nisi fama iussisset num quid detrimenti faceret uir bonus iniquis rumoribus sparsus ne morti quidem hoc apud nos noceat et haec malam opinionem habet nemo eorum qui illam accusat expertus est interim temeritas est damnare quod nescias at illud scis quam multis utilis sit quam multos liberet tormentis egestate querellis supplicis taedio non sumus in ullius potestate cum mors in nostra potestate sit uale xcii puto inter me teque conueniet externa corpori adquiri corpus in honorem animi coli in animo esse partes ministras per quas mouemur alimurque propter ipsum principale nobis datas in hoc principali est aliquid inrationale est et rationale illud huic seruit hoc unum est quod alio non refertur sed omnia ad se refert nam illa quoque diuina ratio omnibus praeposita est ipsa sub nullo est et haec autem nostra eadem est quae ex illa est si de hoc inter nos conuenit sequitur ut de illo quoque conueniat in hoc uno positam esse beatam uitam ut in nobis ratio perfecta sit haec enim sola non summittit animum stat contra fortunam in quolibet rerum habitu seruitus seruat id autem unum bonum est quod numquam defringitur is est inquam beatus quem nulla res minorem facit tenet summa et ne ulli quidem nisi sibi innixus nam qui aliquo auxilio sustinetur potest cadere si aliter est incipient multum in nobis ualere non nostra quis autem uult constare fortuna aut quis se prudens ob aliena miratur quid est beata uita securitas et perpetua tranquillitas hanc dabit animi magnitudo dabit constantia bene iudicati tenax ad haec quomodo peruenitur si ueritas tota perspecta est si seruatus est in rebus agendis ordo modus decor innoxia uoluntas ac benigna intenta rationi nec umquam ab illa recedens amabilis simul mirabilisque denique ut breuiter tibi formulam scribam talis animus esse sapientis uiri debet qualis deum deceat quid potest desiderare is cui omnia honesta contingunt nam si possunt aliquid non honesta conferre ad optimum statum in his erit beata uita sine quibus non est et quid turpius stultiusue quam bonum rationalis animi ex inrationalibus nectere quidam tamen augeri summum bonum iudicant quia parum plenum sit fortuitis repugnantibus antipater quoque inter magnos sectae huius auctores aliquid se tribuere dicit externis sed exiguum admodum uides autem quale sit die non esse contentum nisi aliquis igniculus adluxerit quod potest in hac claritate solis habere scintilla momentum si non es sola honestate contentus necesse est aut quietem adici uelis quam graeci aochlesian uocant aut uoluptatem horum alterum utcumque recipi potest uacat enim animus molestia liber ad inspectum uniuersi nihilque illum auocat a contemplatione naturae alterum illud uoluptas bonum pecoris est adicimus rationali inrationale honesto inhonestum magno uitam facit titillatio corporis quid ergo dubitatis dicere bene esse homini si palato bene est et hunc tu non dico inter uiros numeras sed inter homines cuius summum bonum saporibus et coloribus et sonis constat excedat ex hoc animalium numero pulcherrimo ac dis secundo mutis adgregetur animal pabulo laetum inrationalis pars animi duas habet partes alteram animosam ambitiosam inpotentem positam in adfectionibus alteram humilem languidam uoluptatibus deditam illam effrenatam meliorem tamen certe fortiorem ac digniorem uiro reliquerunt hanc necessariam beatae uitae putauerunt eneruem et abiectam huic rationem seruire iusserunt et fecerunt animalis generosissimi summum bonum demissum et ignobile praeterea mixtum portentosumque et ex diuersis ac male congruentibus membris nam ut ait uergilius noster in scilla prima hominis facies et pulchro pectore uirgo pube tenus postrema inmani corpore pistrix delphinum caudas utero commissa luporum huic tamen scillae fera animalia adiuncta sunt horrenda uelocia at isti sapientiam ex quibus composuere portentis prima pars hominis est ipsa uirtus huic committitur inutilis caro et fluida receptandis tantum cibis habilis ut ait posidonius uirtus illa diuina in lubricum desinit et superioribus eius partibus uenerandis atque caelestibus animal iners ac marcidum adtexitur illa utcumque altera quies nihil quidem ipsa praestabat animo sed inpedimenta remouebat uoluptas ultro dissoluit et omne robur emollit quae inuenietur tam discors inter se iunctura corporum fortissimae rei inertissima adstruitur seuerissimae parum seria sanctissimae intemperans usque ad incesta quid ergo inquit si uirtutem nihil inpeditura sit bona ualetudo et quies et dolorum uacatio non petes illas quidni petam non quia bona sunt sed quia secundum naturam sunt et quia bono a me iudicio sumentur quid erit tunc in illis bonum hoc unum bene eligi nam cum uestem qualem decet sumo cum ambulo ut oportet cum ceno quemadmodum debeo non cena aut ambulatio aut uestis bona sunt sed meum in iis propositum seruantis in quaque re rationi conuenientem modum etiamnunc adiciam mundae uestis electio adpetenda est homini natura enim homo mundum et elegans animal est itaque non est bonum per se munda uestis sed mundae uestis electio quia non in re bonum est sed in electione quali actiones nostrae honestae sunt non ipsa quae aguntur quod de ueste dixi idem me dicere de corpore existima nam hoc quoque natura ut quandam uestem animo circumdedit uelamentum eius est quis autem umquam uestimenta aestimauit arcula nec bonum nec malum uagina gladium facit ergo de corpore quoque idem tibi respondeo sumpturum quidem me si detur electio et sanitatem et uires bonum autem futurum iudicium de illis meum non ipsa est quidem inquit sapiens beatus summum tamen illud bonum non consequitur nisi illi et naturalia instrumenta respondeant ita miser quidem esse qui uirtutem habet non potest beatissimus autem non est qui naturalibus bonis destituitur ut ualetudine ut membrorum integritate quod incredibilius uidetur id concedis aliquem in maximis et continuis doloribus non esse miserum esse etiam beatum quod leuius est negas beatissimum esse atqui si potest uirtus efficere ne miser aliquis sit facilius efficiet ut beatissimus sit minus enim interualli a beato ad beatissimum restat quam a misero ad beatum an quae res tantum ualet ut ereptum calamitatibus inter beatos locet non potest adicere quod superest ut beatissimum faciat in summo deficit cliuo commoda sunt in uita et incommoda utraque extra nos si non est miser uir bonus quamuis omnibus prematur incommodis quomodo non est beatissimus si aliquibus commodis deficitur nam quemadmodum incommodorum onere usque ad miserum non deprimitur sic commodorum inopia non deducitur a beatissimo sed tam sine commodis beatissimus est quam non est sub incommodis miser aut potest illi eripi bonum suum si potest minui paulo ante dicebam igniculum nihil conferre lumini solis claritate enim eius quidquid sine illo luceret absconditur sed quaedam inquit soli quoque opstant at sol integer est etiam inter opposita et quamuis aliquid interiacet quod nos prohibeat eius aspectu in opere est cursu suo fertur quotiens inter nubila eluxit non est sereno minor ne tardior quidem quoniam multum interest utrum aliquid obstet tantum an inpediat eodem modo uirtuti opposita nihil detrahunt non est minor sed minus fulget nobis forsitan non aeque apparet ac nitet sibi eadem est et more solis obscuri in occulto uim suam exercet hoc itaque aduersus uirtutem possunt calamitates et damna et iniuriae quod aduersus solem potest nebula inuenitur qui dicat sapientem corpore parum prospero usum nec miserum esse nec beatum hic quoque fallitur exaequat enim fortuita uirtutibus et tantundem tribuit honestis quantum honestate carentibus quid autem foedius quid indignius quam comparari ueneranda contemptis ueneranda enim sunt iustitia pietas fides fortitudo prudentia e contrario uilia sunt quae saepe contingunt pleniora uilissimis crus solidum et lacertus et dentes et horum sanitas firmitasque deinde si sapiens cui corpus molestum est nec miser habebitur nec beatus sed in medio relinquetur uita quoque eius nec adpetenda erit nec fugienda quid autem tam absurdum quam sapientis uitam adpetendam non esse aut quid tam extra fidem quam esse aliquam uitam nec adpetendam nec fugiendam deinde si damna corporis miserum non faciunt beatum esse patiuntur nam quibus potentia non est in peiorem transferendi statum ne interpellandi quidem optimum frigidum inquit aliquid et calidum nouimus inter utrumque tepidum est sic aliquis beatus est aliquis miser aliquis nec beatus nec miser uolo hanc contra nos positam imaginem excutere si tepido illi plus frigidi ingessero fiet frigidum si plus calidi adfudero fiet nouissime calidum at huic nec misero nec beato quantumcumque ad miserias adiecero miser non erit quemadmodum dicitis ergo imago ista dissimilis est deinde trado tibi hominem nec miserum nec beatum huic adicio caecitatem non fit miser adicio debilitatem non fit miser adicio dolores continuos et graues miser non fit quem tam multa mala in miseram uitam non transferunt ne ex beata quidem educunt si non potest ut dicitis sapiens ex beato in miserum decidere non potest in non beatum quare enim qui labi coepit alicubi subsistat quae res illum non patitur ad imum deuolui retinet in summo quidni non possit beata uita rescindi ne remitti quidem potest et ideo uirtus ad illam per se ipsa satis est quid ergo inquit sapiens non est beatior qui diutius uixit quem nullus auocauit dolor quam ille qui cum mala fortuna semper luctatus est responde mihi numquid et melior est et honestior si haec non sunt ne beatior quidem est rectius uiuat oportet ut beatius uiuat si rectius non potest ne beatius quidem non intenditur uirtus ergo ne beata quidem uita quae ex uirtute est uirtus enim tantum bonum est ut istas accessiones minutas non sentiat breuitatem aeui et dolorem et corporum uarias offensiones nam uoluptas non est digna ad quam respiciat quid est in uirtute praecipuum futuro non indigere nec dies suos conputare in quantulo libet tempore bona aeterna consummat incredibilia nobis haec uidentur et supra humanam naturam excurrentia maiestatem enim eius ex nostra inbecillitate metimur et uitiis nostris nomen uirtutis inponimus quid porro non aeque incredibile uidetur aliquem in summis cruciatibus positum dicere beatus sum atqui haec uox in ipsa officina uoluptatis audita est beatissimum inquit hunc et ultimum diem ago epicurus cum illum hinc urinae difficultas torqueret hinc insanabilis exulcerati dolor uentris quare ergo incredibilia ista sint apud eos qui uirtutem colunt cum apud eos quoque reperiantur apud quos uoluptas imperauit hi quoque degeneres et humillimae mentis aiunt in summis doloribus in summis calamitatibus sapientem nec miserum futurum nec beatum atqui hoc quoque incredibile est immo incredibilius non uideo enim quomodo non in imum agatur e fastigio suo deiecta uirtus aut beatum praestare debet aut si ab hoc depulsa est non prohibebit fieri miserum stans non potest mitti aut uincatur oportet aut uincat dis inquit inmortalibus solis et uirtus et beata uita contigit nobis umbra quaedam illorum bonorum et similitudo accedimus ad illa non peruenimus ratio uero dis hominibusque communis est haec in illis consummata est in nobis consummabilis sed ad desperationem nos uitia nostra perducunt nam ille alter secundus est ut aliquis parum constans ad custodienda optima cuius iudicium labat etiamnunc et incertum est desideret oculorum atque aurium sensum bonam ualetudinem et non foedum aspectum corporis et habitu manente suo aetatis praeterea longius spatium per haec potest non paenitenda agi uita at inperfecto uiro huic malitiae uis quaedam inest quia animum habet mobilem ad praua illa aitarens malitia et ea agitata abest de bono non est adhuc bonus sed in bonum fingitur cuicumque autem deest aliquid ad bonum malus est sed si cui uirtus animusque in corpore praesens hic deos aequat illo tendit originis suae memor nemo inprobe eo conatur ascendere unde descenderat quid est autem cur non existimes in eo diuini aliquid existere qui dei pars est totum hoc quo continemur et unum est et deus et socii sumus eius et membra capax est noster animus perfertur illo si uitia non deprimant quemadmodum corporum nostrorum habitus erigitur et spectat in caelum ita animus cui in quantum uult licet porrigi in hoc a natura rerum formatus est ut paria dis uellet et si utatur suis uiribus ac se in spatium suum extendat non aliena uia ad summa nititur magnus erat labor ire in caelum redit cum hoc iter nactus est uadit audaciter contemptor omnium nec ad pecuniam respicit aurumque et argentum illis in quibus iacuere tenebris dignissima non ab hoc aestimat splendore quo inperitorum uerberant oculos sed a uetere caeno ex quo illa secreuit cupiditas nostra et effodit scit inquam aliubi positas esse diuitias quam quo congeruntur animum impleri debere non arcam hunc inponere dominio rerum omnium licet hunc in possessionem rerum naturae inducere ut sua orientis occidentisque terminis finiat deorumque ritu cuncta possideat cum opibus suis diuites superne despiciat quorum nemo tam suo laetus est quam tristis alieno cum se in hanc sublimitatem tulit corporis quoque ut oneris necessarii non amator sed procurator est nec se illi cui inpositus est subicit nemo liber est qui corpori seruit nam ut alios dominos quos nimia pro illo sollicitudo inuenit transeas ipsius morosum imperium delicatumque est ab hoc modo aequo animo exit modo magno prosilit nec quis deinde relicti eius futurus sit exitus quaerit sed ut ex barba capilloque tonsa neglegimus ita ille diuinus animus egressurus hominem quo receptaculum suum conferatur ignis illud excludat an terra contegat an ferae distrahant non magis ad se iudicat pertinere quam secundas ad editum infantem utrum proiectum aues differant an consumatur canibus data praeda marinis quid ad illum qui nullus est sed tunc quoque cum inter homines est non timet ullas post mortem minas eorum quibus usque ad mortem timeri parum est non conterret inquit me nec uncus nec proiecti ad contumeliam cadaueris laceratio foeda uisuris neminem de supremo officio rogo nulli reliquias meas commendo ne quis insepultus esset rerum natura prospexit quem saeuitia proiecerit dies condet diserte maecenas ait nec tumulum curo sepelit natura relictos alte cinctum putes dixisse habuit enim ingenium et grande et uirile nisi illud secunda discinxissent uale xciii in epistula qua de morte metronactis philosophi querebaris tamquam et potuisset diutius uiuere et debuisset aequitatem tuam desideraui quae tibi in omni persona in omni negotio superest in una re deest in qua omnibus multos inueni aequos aduersus homines aduersus deos neminem obiurgamus cotidie fatum quare ille in medio cursu raptus est quare ille non rapitur quare senectutem et sibi et aliis grauem extendit utrum obsecro te aequius iudicas te naturae an tibi parere naturam quid autem interest quam cito exeas unde utique exeundum est non ut diu uiuamus curandum est sed ut satis nam ut diu uiuas fato opus est ut satis animo longa est uita si plena est impletur autem cum animus sibi bonum suum reddidit et ad se potestatem sui transtulit quid illum octoginta anni iuuant per inertiam exacti non uixit iste sed in uita moratus est nec sero mortuus est sed diu octoginta annis uixit interest mortem eius ex quo die numeres at ille obiit uiridis sed officia boni ciuis boni amici boni filii executus est in nulla parte cessauit licet aetas eius inperfecta sit uita perfecta est octoginta annis uixit immo octoginta annis fuit nisi forte sic uixisse eum dicis quomodo dicuntur arbores uiuere obsecro te lucili hoc agamus ut quemadmodum pretiosa rerum sic uita nostra non multum pateat sed multum pendeat actu illam metiamur non tempore uis scire quid inter hunc intersit uegetum contemptoremque fortunae functum omnibus uitae humanae stipendiis atque in summum bonum eius euectum et illum cui multi anni transmissi sunt alter post mortem quoque est alter ante mortem perit laudemus itaque et in numero felicium reponamus eum cui quantulumcumque temporis contigit bene conlocatum est uidit enim ueram lucem non fuit unus e multis et uixit et uiguit aliquando sereno usus est aliquando ut solet ualidi sideris fulgor per nubila emicuit quid quaeris quamdiu uixerit uiuit ad posteros usque transiluit et se in memoriam dedit nec ideo mihi plures annos accedere recusauerim nihil tamen mihi ad beatam uitam defuisse dicam si spatium eius inciditur non enim ad eum diem me aptaui quem ultimum mihi spes auida promiserat sed nullum non tamquam ultimum aspexi quid me interrogas quando natus sim an inter iuniores adhuc censear habeo meum quemadmodum in minore corporis habitu potest homo esse perfectus sic et in minore temporis modo potest uita esse perfecta aetas inter externa est quamdiu sim alienum est quamdiu ero uere ut sim meum est hoc a me exige ne uelut per tenebras aeuum ignobile emetiar ut agam uitam non ut praeteruehar quaeris quod sit amplissimum uitae spatium usque ad sapientiam uiuere qui ad illam peruenit attigit non longissimum finem sed maximum ille uero glorietur audacter et dis agat gratias interque eos sibi et rerum naturae inputet quod fuit merito enim inputabit meliorem illi uitam reddidit quam accepit exemplar boni uiri posuit qualis quantusque esset ostendit si quid adiecisset fuisset simile praeterito et tamen quousque uiuimus omnium rerum cognitione fruiti sumus scimus a quibus principiis natura se attollat quemadmodum ordinet mundum per quas annum uices reuocet quemadmodum omnia quae usquam erunt cluserit et se ipsam finem sui fecerit scimus sidera impetu suo uadere praeter terram nihil stare cetera continua uelocitate decurrere scimus quemadmodum solem luna praetereat quare tardior uelociorem post se relinquat quomodo lumen accipiat aut perdat quae causa inducat noctem quae reducat diem illuc eundum est ubi ista propius aspicias nec hac spe inquit sapiens ille fortius exeo quod patere mihi ad deos meos iter iudico merui quidem admitti et iam inter illos fui animumque illo meum misi et ad me illi suum miserant sed tolli me de medio puta et post mortem nihil ex homine restare aeque magnum animum habeo etiam si nusquam transiturus excedo non tam multis uixit annis quam potuit et paucorum uersuum liber est et quidem laudandus atque utilis annales tanusii scis quam ponderosi sint et quid uocentur hoc est uita quorundam longa et quod tanusii sequitur annales numquid feliciorem iudicas eum qui summo die muneris quam eum qui medio occiditur numquid aliquem tam stulte cupidum esse uitae putas ut iugulari in spoliario quam in harena malit non maiore spatio alter alterum praecedimus mors per omnis it qui occidit consequitur occisum minimum est de quo sollicitissime agitur quid autem ad rem pertinet quam diu uites quod euitare non possis uale xciu eam partem philosophiae quae dat propria cuique personae praecepta nec in uniuersum componit hominem sed marito suadet quomodo se gerat aduersus uxorem patri quomodo educet liberos domino quomodo seruos regat quidam solam receperunt ceteras quasi extra utilitatem nostram uagantis reliquerunt tamquam quis posset de parte suadere nisi qui summam prius totius uitae conplexus esset ariston stoicus e contrario hanc partem leuem existimat et quae non descendat in pectus usque anilia habentem praecepta plurimum ait proficere ipsa decreta philosophiae constitutionemque summi boni quam qui bene intellexit ac didicit quid in quaque re faciendum sit sibi ipse praecipit quemadmodum qui iaculari discit destinatum locum captat et manum format ad derigenda quae mittit cum hanc uim ex disciplina et exercitatione percepit quocumque uult illa utitur didicit enim non hoc aut illud ferire sed quodcumque uoluerit sic qui se ad totam uitam instruxit non desiderat particulatim admoneri doctus in totum non enim quomodo cum uxore aut cum filio uiueret sed quomodo bene uiueret in hoc est et quomodo cum uxore ac liberis uiuat cleanthes utilem quidem iudicat et hanc partem sed inbecillam nisi ab uniuerso fluit nisi decreta ipsa philosophiae et capita cognouit in duas ergo quaestiones locus iste diuiditur utrum utilis an inutilis sit et an solus uirum bonum possit efficere id est utrum superuacuus sit an omnis faciat superuacuos qui hanc partem uideri uolunt superuacuam hoc aiunt si quid oculis oppositum moratur aciem remouendum est illo quidem obiecto operam perdit 