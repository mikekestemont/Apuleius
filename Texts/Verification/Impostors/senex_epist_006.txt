enim utilia uitaliaque sunt at haec eo quod superfluunt nocent sic segetem nimia sternit ubertas sic rami onere franguntur sic ad maturitatem non peruenit nimia fecunditas idem animis quoque euenit quos immoderata felicitas rumpit qua non tantum in aliorum iniuriam sed etiam in suam utuntur qui hostis in quemquam tam contumeliosus fuit quam in quosdam uoluptates suae sunt quorum impotentiae atque insanae libidini ob hoc unum possis ignoscere quod quae fecere patiuntur nec immerito hic illos furor uexat necesse est enim in immensum exeat cupiditas quae naturalem modum transilit ille enim habet suum finem inania et ex libidine orta sine termino sunt necessaria metitur utilitas superuacua quo redigis uoluptatibus itaque se mergunt quibus in consuetudinem adductis carere non possunt et ob hoc miserrimi sunt quod eo peruenerunt ut illis quae superuacua fuerant facta sint necessaria seruiunt itaque uoluptatibus non fruuntur et mala sua quod malorum ultimum est et amant tunc autem est consummata infelicitas ubi turpia non solum delectant sed etiam placent et desinit esse remedio locus ubi quae fuerant uitia mores sunt uale xl quod frequenter mihi scribis gratias ago nam quo uno modo potes te mihi ostendis numquam epistulam tuam accipio ut non protinus una simus si imagines nobis amicorum absentium iucundae sunt quae memoriam renouant et desiderium absentiae falso atque inani solacio leuant quanto iucundiores sunt litterae quae uera amici absentis uestigia ueras notas afferunt nam quod in conspectu dulcissimum est id amici manus epistulae impressa praestat agnoscere audisse te scribis serapionem philosophum cum istuc applicuisset solet magno cursu uerba conuellere quae non effundit ima sed premit et urguet plura enim ueniunt quam quibus uox una sufficiat hoc non probo in philosopho cuius pronuntiatio quoque sicut uita debet esse composita nihil autem ordinatum est quod praecipitatur et properat itaque oratio illa apud homerum concitata et sine intermissione in morem niuis superueniens oratori data est lenis et melle dulcior seni profluit sic itaque habe ut istam uim dicendi rapidam atque abundantem aptiorem esse circulanti quam agenti rem magnam ac seriam docentique aeque stillare illum nolo quam currere nec extendat aures nec obruat nam illa quoque inopia et exilitas minus intentum auditorem habet taedio interruptae tarditatis facilius tamen insidit quod exspectatur quam quod praeteruolat uenique tradere homines discipulis praecepta dicuntur non traditur quod fugit adice nunc quod quae ueritati operam dat oratio incomposita esse debet et simplex haec popularis nihil habet ueri mouere uult turbam et inconsultas aures impetu rapere tractandam se non praebet aufertur quomodo autem regere potest quae regi non potest quid quod haec oratio quae sanandis mentibus adhibetur descendere in nos debet remedia non prosunt nisi immorantur multum praeterea habet inanitatis et uani plus sonat quam ualet lenienda sunt quae me exterrent compescenda quae irritant discutienda quae fallunt inhibenda luxuria corripienda auaritia quid horum raptim potest fieri quis medicus aegros in transitu curat quid quod ne uoluptatem quidem ullam habet talis uerborum sine dilectu ruentium strepitus sed ut pleraque quae fieri posse non crederes cognouisse satis est ita istos qui uerba exercuerunt abunde est semel audisse quid enim quis discere quid imitari uelit quid de eorum animo iudicet quorum oratio perturbata et immissa est nec potest reprimi quemadmodum per procliue currentium non ubi uisum est gradus sistitur sed incitato corporis ponderi seruit ac longius quam uoluit effertur sic ista dicendi celeritas nec in sua potestate est nec satis decora philosophiae quae ponere debet uerba non proicere et pedetemptim procedere quid ergo non aliquando et insurget quidni sed salua dignitate morum quam uiolenta ista et nimia uis exuit habeat uires magnas moderatas tamen perennis sit unda non torrens uix oratori permiserim talem dicendi uelocitatem inreuocabilem ac sine lege uadentem quemadmodum enim iudex subsequi poterit aliquando etiam imperitus et rudis tum quoque cum illum aut ostentatio abstulerit aut affectus impotens sui tantum festinet atque ingerat quantum aures pati possunt recte ergo facies si non audieris istos qui quantum dicant non quemadmodum quaerunt et ipse malueris si necesse est uel p uinicium dicere qui itaque cum quaereretur quomodo p uinicius diceret asellius ait tractim nam geminus uarius ait quomodo istum disertum dicatis nescio tria uerba non potest iungere quidni malis tu sic dicere quomodo uinicius aliquis tam insulsus interuenerit quam qui illi singula uerba uellenti tamquam dictaret non diceret ait dic numquam dicas nam q hateri cursum suis temporibus oratoris celeberrimi longe abesse ab homine sano uolo numquam dubitauit numquam intermisit semel incipiebat semel desinebat quaedam tamen et nationibus puto magis aut minus conuenire in graecis hanc licentiam tuleris nos etiam cum scribimus interpungere assueuimus cicero quoque noster a quo romana eloquentia exsiluit gradarius fuit romanus sermo magis se circumspicit et aestimat praebetque aestimandum fabianus uir egregius et uita et scientia et quod post ista est eloquentia quoque disputabat expedite magis quam concitate ut posses dicere facilitatem esse illam non celeritatem hanc ego in uiro sapiente recipio non exigo ut oratio eius sine impedimento exeat proferatur tamen malo quam profluat eo autem magis te deterreo ab isto morbo quod non potest tibi ista res contingere aliter quam si te pudere desierit perfrices frontem oportet et te ipse non audias multa enim inobseruatus ille cursus feret quae reprendere uelis non potest inquam tibi contingere res ista salua uerecundia praeterea exercitatione opus est cotidiana et a rebus studium transferendum est ad uerba haec autem etiam si aderunt et poterunt sine ullo tuo labore decurrere tamen temperanda sunt nam quemadmodum sapienti uiro incessus modestior conuenit ita oratio pressa non audax summa ergo summarum haec erit tardilocum esse te iubeo uale xli facis rem optimam et tibi salutarem si ut scribis perseueras ire ad bonam mentem quam stultum est optare cum possis a te impetrare non sunt ad caelum eleuandae manus nec exorandus aedituus ut nos ad aurem simulacri quasi magis exaudiri possimus admittat prope est a te deus tecum est intus est ita dico lucili sacer intra nos spiritus sedet malorum bonorumque nostrorum obseruator et custos hic prout a nobis tractatus est ita nos ipse tractat bonus uero uir sine deo nemo est an potest aliquis supra fortunam nisi ab illo adiutus exsurgere ille dat consilia magnifica et erecta in unoquoque uirorum bonorum quis deus incertum est habitat deus si tibi occurrerit uetustis arboribus et solitam altitudinem egressis frequens lucus et conspectum caeli densitate ramorum aliorum alios protegentium summouens illa proceritas siluae et secretum loci et admiratio umbrae in aperto tam densae atque continuae fidem tibi numinis faciet si quis specus saxis penitus exesis montem suspenderit non manu factus sed naturalibus causis in tantam laxitatem excauatus animum tuum quadam religionis suspicione percutiet magnorum fluminum capita ueneramur subita ex abdito uasti amnis eruptio aras habet coluntur aquarum calentium fontes et stagna quaedam uel opacitas uel immensa altitudo sacrauit si hominem uideris interritum periculis intactum cupiditatibus inter aduersa felicem in mediis tempestatibus placidum ex superiore loco homines uidentem ex aequo deos non subibit te ueneratio eius non dices ista res maior est altiorque quam ut credi similis huic in quo est corpusculo possit uis isto diuina descendit animum excellentem moderatum omnia tamquam minora transeuntem quidquid timemus optamusque ridentem caelestis potentia agitat non potest res tanta sine adminiculo numinis stare itaque maiore sui parte illic est unde descendit quemadmodum radii solis contingunt quidem terram sed ibi sunt unde mittuntur sic animus magnus ac sacer et in hoc demissus ut propius quidem diuina nossemus conuersatur quidem nobiscum sed haeret origini suae illinc pendet illuc spectat ac nititur nostris tamquam melior interest quis est ergo hic animus qui nullo bono nisi suo nitet quid enim est stultius quam in homine aliena laudare quid eo dementius qui ea miratur quae ad alium transferri protinus possunt non faciunt meliorem equum aurei freni aliter leo aurata iuba mittitur dum contractatur et ad patientiam recipiendi ornamenti cogitur fatigatus aliter incultus integri spiritus hic scilicet impetu acer qualem illum natura esse uoluit speciosus ex horrido cuius hic decor est non sine timore aspici praefertur illi languido et bratteato nemo gloriari nisi suo debet uitem laudamus si fructu palmites onerat si ipsa pondere ad terram eorum quae tulit adminicula deducit num quis huic illam praeferret uitem cui aureae uuae aurea folia dependent propria uirtus est in uite fertilitas in homine quoque id laudandum est quod ipsius est familiam formonsam habet et domum pulchram multum serit multum fenerat nihil horum in ipso est sed circa ipsum lauda in illo quod nec eripi potest nec dari quod proprium hominis est quaeris quid sit animus et ratio in animo perfecta rationale enim animal est homo consummatur itaque bonum eius si id impleuit cui nascitur quid est autem quod ab illo ratio haec exigat rem facillimam secundum naturam suam uiuere sed hanc difficilem facit communis insania in uitia alter alterum trudimus quomodo autem reuocari ad salutem possunt quos nemo retinet populus impellit uale xlii iam tibi iste persuasit uirum se bonum esse atqui uir bonus tam cito nec fieri potest nec intellegi scis quem nunc uirum bonum dicam hunc secundae notae nam ille alter fortasse tamquam phoenix semel anno quingentesimo nascitur nec est mirum ex interuallo magna generari mediocria et in turbam nascentia saepe fortuna producit eximia uero ipsa raritate commendat sed iste multum adhuc abest ab eo quod profitetur et si sciret quid esset uir bonus nondum esse se crederet fortasse etiam fieri posse desperaret at male existimat de malis hoc etiam mali faciunt nec ulla maior poena nequitiaest quam quod sibi ac suis displicet at odit eos qui subita et magna potentia impotenter utuntur idem faciet cum idem potuerit multorum quia imbecilla sunt latent uitia non minus ausura cum illis uires suae placuerint quam illa quae iam felicitas aperuit instrumenta illis explicandae nequitiae desunt sic tuto serpens etiam pestifera tractatur dum riget frigore non desunt tunc illi uenena sed torpent multorum crudelitas et ambitio et luxuria ut paria pessimis audeat fortunae fauore deficitur eadem uelle subaudi si cognosces da posse quantum uolunt meministi cum quendam affirmares esse in tua potestate dixisse me uolaticum esse ac leuem et te non pedem eius tenere sed pinnam mentitus sum pluma tenebatur quam remisit et fugit scis quos postea tibi exhibuerit ludos quam multa in caput suum casura temptauerit non uidebat se per aliorum pericula in suum ruere non cogitabat quam onerosa essent quae petebat etiam si superuacua non essent hoc itaque in his quae affectamus ad quae labore magno contendimus inspicere debemus aut nihil in illis commodi esse aut plus incommodi quaedam superuacua sunt quaedam tanti non sunt sed hoc non peruidemus et gratuita nobis uidentur quae carissime constant ex eo licet stupor noster appareat quod ea sola putamus emi pro quibus pecuniam soluimus ea gratuita uocamus pro quibus nos ipsos impendimus quae emere nollemus si domus nobis nostra pro illis esset danda si amoenum aliquod fructuosumue praedium ad ea paratissimi sumus peruenire cum sollicitudine cum periculo cum iactura pudoris et libertatis et temporis adeo nihil est cuique se uilius idem itaque in omnibus consiliis rebusque faciamus quod solemus facere quotiens ad institorem alicuius mercis accessimus uideamus hoc quod concupiscimus quanti deferatur saepe maximum pretium est pro quo nullum datur multa possum tibi ostendere quae acquisita acceptaque libertatem nobis extorserint nostri essemus si ista nostra non essent haec ergo tecum ipse uersa non solum ubi de incremento agetur sed etiam ubi de iactura hoc periturum est nempe aduenticium fuit tam facile sine isto uiues quam uixisti si diu illud habuisti perdis postquam satiatus es si non diu perdis antequam assuescas pecuniam minorem habebis nempe et molestiam gratiam minorem nempe et inuidiam circumspice ista quae nos agunt in insaniam quae cum plurimis lacrimis amittimus scies non damnum in iis molestum esse sed opinionem damni nemo illa perisse sentit sed cogitat qui se habet nihil perdidit sed quoto cuique habere se contigit uale xliii quomodo hoc ad me peruenerit quaeris quis mihi id te cogitare narrauerit quod tu nulli narraueras is qui scit plurimum rumor quid ergo inquis tantus sum ut possim excitare rumorem non est quod te ad hunc locum respiciens metiaris ad istum respice in quo moraris quidquid inter uicina eminet magnum est illic ubi eminet nam magnitudo non habet modum certum comparatio illam aut tollit aut deprimit nauis quae in flumine magna est in mari paruula est gubernaculum quod alteri naui magnum alteri exiguum est tu nunc in prouincia licet contemnas ipse te magnus es quid agas quemadmodum cenes quemadmodum dormias quaeritur scitur eo tibi diligentius uiuendum est tunc autem felicem esse te iudica cum poteris in publico uiuere cum te parietes tui tegent non abscondent quos plerumque circumdatos nobis iudicamus non ut tutius uiuamus sed ut peccemus occultius rem dicam ex qua mores aestimes nostros uix quemquam inuenies qui possit aperto ostio uiuere ianitores conscientia nostra non superbia opposuit sic uiuimus ut deprendi sit subito aspici quid autem prodest recondere se et oculos hominum auresque uitare bona conscientia turbam aduocat mala etiam in solitudine anxia atque sollicita est si honesta sunt quae facis omnes sciant si turpia quid refert neminem scire cum tu scias o te miserum si contemnis hunc testem uale xliu iterum tu mihi te pusillum facis et dicis malignius tecum egisse naturam prius deinde fortunam cum possis eximere te uulgo et ad felicitatem hominum maximam emergere si quid est aliud in philosophia boni hoc est quod stemma non inspicit omnes si ad originem primam reuocantur a dis sunt eques romanus es et ad hunc ordinem tua te perduxit industria at mehercules multis quattuordecim clausa sunt non omnes curia admittit castra quoque quos ad laborem et periculum recipiant fastidiose legunt bona mens omnibus patet omnes ad hoc sumus nobiles nec reicit quemquam philosophia nec eligit omnibus lucet patricius socrates non fuit cleanthes aquam traxit et rigando horto locauit manus platonem non accepit nobilem philosophia sed fecit quid est quare desperes his te posse fieri parem omnes hi maiores tui sunt si te illis geris dignum geres autem si hoc protinus tibi ipse persuaseris a nullo te nobilitate superari omnibus nobis totidem ante nos sunt nullius non origo ultra memoriam iacet platon ait neminem regem non ex seruis esse oriundum neminem non seruum ex regibus omnia ista longa uarietas miscuit et sursum deorsum fortuna uersauit quis est generosus ad uirtutem bene a natura compositus hoc unum intuendum est alioquin si ad uetera reuocas nemo non inde est ante quod nihil est a primo mundi ortu usque in hoc tempus perduxit nos ex splendidis sordidisque alternata series non facit nobilem atrium plenum fumosis imaginibus nemo in nostram gloriam uixit nec quod ante nos fuit nostrum est animus facit nobilem cui ex quacumque condicione supra fortunam licet surgere puta itaque te non equitem romanum esse sed libertinum potes hoc consequi ut solus sis liber inter ingenuos quomodo inquis si mala bonaque non populo auctore distineris intuendum est non unde ueniant sed quo eant si quid est quod uitam beatam potest facere id bonum est suo iure deprauari enim in malum non potest quid est ergo in quo erratur cum omnes beatam uitam optent quod instrumenta eius pro ipsa habent et illam dum petunt fugiunt nam cum summa uitae beatae sit solida securitas et eius inconcussa fiducia sollicitudinis colligunt causas et per insidiosum iter uitae non tantum ferunt sarcinas sed trahunt ita longius ab effectu eius quod petunt semper abscedunt et quo plus operae impenderunt hoc se magis impediunt et feruntur retro quod euenit in labirintho properantibus ipsa illos uelocitas implicat uale xlu librorum istic inopiam esse quereris non refert quam multos sed quam bonos habeas lectio certa prodest uaria delectat qui quo destinauit peruenire uult unam sequatur uiam non per multas uagetur non ire istuc sed errare est uellem inquis non magis consilium mihi quam libros dares ego uero quoscumque habeo mittere paratus sum et totum horreum excutere me quoque isto si possem transferrem et nisi mature te finem officii sperarem impetraturum hanc senilem expeditionem indixissem mihi nec me charibdis et scilla et fabulosum istud fretum deterrere potuissent tranassem ista non solum traiecissem dummodo te complecti possem et praesens aestimare quantum animo creuisses ceterum quod libros meos tibi mitti desideras non magis ideo me disertum puto quam formonsum putarem si imaginem meam peteres indulgentiae scio istud esse non iudici et si modo iudici est indulgentia tibi imposuit sed qualescumque sunt tu illos sic lege tamquam uerum quaeram adhuc non sciam et contumaciter quaeram non enim me cuiquam emancipaui nullius nomen fero multum magnorum uirorum iudicio credo aliquid et meo uindico nam illi quoque non inuenta sed quaerenda nobis reliquerunt et inuenissent forsitan necessaria nisi et superuacua quaesissent multum illis temporis uerborum cauillatio eripuit captiosae disputationes quae acumen irritum exercent nectimus nodos et ambiguam significationem uerbis illigamus ac deinde dissoluimus tantum nobis uacat iam uiuere iam mori scimus tota illo mente pergendum est ubi prouideri debet ne res nos non uerba decipiant quid mihi uocum similitudines distinguis quibus nemo umquam nisi dum disputat captus est res fallunt illas discerne pro bonis mala amplectimur optamus contra id quod optauimus pugnant uota nostra cum uotis consilia cum consilis adulatio quam similis est amicitiae non imitatur tantum illam sed uincit et praeterit apertis ac propitiis auribus recipitur et in praecordia ima descendit eo ipso gratiosa quo laedit doce quemadmodum hanc similitudinem possim dinoscere uenit ad me pro amico blandus inimicus uitia nobis sub uirtutum nomine obrepunt temeritas sub titulo fortitudinis latet moderatio uocatur ignauia pro cauto timidus accipitur in his magno periculo erramus his certas notas imprime ceterum qui interrogatur an cornua habeat non est tam stultus ut frontem suam temptet nec rursus tam ineptus aut hebes ut nesciat nisi tu illi subtilissima collectione persuaseris sic ista sine noxa decipiunt quomodo praestigiatorum acetabula et calculi in quibus me fallacia ipsa delectat effice ut quomodo fiat intellegam perdidi lusum idem de istis captionibus dico quo enim nomine potius sophismata appellem nec ignoranti nocent nec scientem iuuant si utique uis uerborum ambiguitates diducere hoc nos doce beatum non eum esse quem uulgus appellat ad quem pecunia magna confluxit sed illum cui bonum omne in animo est erectum et excelsum et mirabilia calcantem qui neminem uidet cum quo se commutatum uelit qui hominem ea sola parte aestimat qua homo est qui natura magistra utitur ad illius leges componitur sic uiuit quomodo illa praescripsit cui bona sua nulla uis excutit qui mala in bonum uertit certus iudicii inconcussus intrepidus quem aliqua uis mouet nulla perturbat quem fortuna cum quod habuit telum nocentissimum ui maxima intorsit pungit non uulnerat et hoc raro nam cetera eius tela quibus genus humanum debellatur grandinis more dissultant quae incussa tectis sine ullo habitatoris incommodo crepitat ac soluitur quid me detines in eo quem tu ipse pseudomenon appellas de quo tantum librorum compositum est ecce tota mihi uita mentitur hanc coargue hanc ad uerum si acutus es redige necessaria iudicat quorum magna pars superuacua est etiam quae non est superuacua nihil in se momenti habet in hoc ut possit fortunatum beatumque praestare non enim statim bonum est si quid necessarium est aut proicimus bonum si hoc nomen pani et polentae damus et ceteris sine quibus uita non ducitur quod bonum est utique necessarium est quod necessarium est non utique bonum est quoniam quidem necessaria sunt quaedam eademque uilissima nemo usque eo dignitatem boni ignorat ut illud ad haec in diem utilia demittat quid ergo non eo potius curam transferes ut ostendas omnibus magno temporis impendio quaeri superuacua et multos transisse uitam dum uitae instrumenta conquirunt recognosce singulos considera uniuersos nullius non uita spectat in crastinum quid in hoc sit mali quaeris infinitum non enim uiuunt sed uicturi sunt omnia differunt etiamsi attenderemus tamen nos uita praecurreret nunc uero cunctantes quasi aliena transcurrit et ultimo die finitur omni perit sed ne epistulae modum excedam quae non debet sinistram manum legentis implere in alium diem hanc litem cum dialecticis differam nimium subtilibus et hoc solum curantibus non et hoc uale xlui librum tuum quem mihi promiseras accepi et tamquam lecturus ex commodo adaperui ac tantum degustare uolui deinde blanditus est ipse ut procederem longius qui quam disertus fuerit ex hoc intellegas licet leuis mihi uisus est cum esset nec mei nec tui corporis sed qui primo aspectu aut titi liuii aut epicuri posset uideri tanta autem dulcedine me tenuit et traxit ut illum sine ulla dilatione perlegerim sol me inuitabat fames admonebat nubes minabantur tamen exhausi totum non tantum delectatus sed gauisus sum quid ingenii iste habuit quid animi dicerem quid impetus si interquieuisset si ex interuallo surrexisset nunc non fuit impetus sed tenor compositio uirilis et sancta nihilominus interueniebat dulce illud et loco lene grandis erectus es hoc te uolo tenere sic ire fecit aliquid et materia ideo eligenda est fertilis quae capiat ingenium quae incitet de libro plura scribam cum illum retractauero nunc parum mihi sedet iudicium tamquam audierim illa non legerim sine me et inquirere non est quod uerearis uerum audies o te hominem felicem quod nihil habes propter quod quisquam tibi tam longe mentiatur nisi quod iam etiam ubi causa sublata est mentimur consuetudinis causa uale xluii libenter ex iis qui a te ueniunt cognoui familiariter te cum seruis tuis uiuere hoc prudentiam tuam hoc eruditionem decet serui sunt immo homines serui sunt immo contubernales serui sunt immo humiles amici serui sunt immo conserui si cogitaueris tantundem in utrosque licere fortunae itaque rideo istos qui turpe existimant cum seruo suo cenare quare nisi quia superbissima consuetudo cenanti domino stantium seruorum turbam circumdedit est ille plus quam capit et ingenti auiditate onerat distentum uentrem ac desuetum iam uentris officio ut maiore opera omnia egerat quam ingessit at infelicibus seruis mouere labra ne in hoc quidem ut loquantur licet uirga murmur omne compescitur et ne fortuita quidem uerberibus excepta sunt tussis sternumenta singultus magno malo ulla uoce interpellatum silentium luitur nocte tota ieiuni mutique perstant sic fit ut isti de domino loquantur quibus coram domino loqui non licet at illi quibus non tantum coram dominis sed cum ipsis erat sermo quorum os non consuebatur parati erant pro domino porrigere ceruicem periculum imminens in caput suum auertere in conuiuiis loquebantur sed in tormentis tacebant deinde eiusdem arrogantiae prouerbium iactatur totidem hostes esse quot seruos non habemus illos hostes sed facimus alia interim crudelia inhumana praetereo quod ne tamquam hominibus quidem sed tamquam iumentis abutimur quod cum ad cenandum discubuimus alius sputa deterget alius reliquias temulentorum toro subditus colligit alius pretiosas aues scindit per pectus et clunes certis ductibus circumferens eruditam manum frusta excutit infelix qui huic uni rei uiuit ut altilia decenter secet nisi quod miserior est qui hoc uoluptatis causa docet quam qui necessitatis discit alius uini minister in muliebrem modum ornatus cum aetate luctatur non potest effugere pueritiam retrahitur iamque militari habitu glaber retritis pilis aut penitus euulsis tota nocte peruigilat quam inter ebrietatem domini ac libidinem diuidit et in cubiculo uir in conuiuio puer est alius cui conuiuarum censura permissa est perstat infelix et exspectat quos adulatio et intemperantia aut gulae aut linguae reuocet in crastinum adice obsonatores quibus dominici palati notitia subtilis est qui sciunt cuius illum rei sapor excitet cuius delectet aspectus cuius nouitate nauseabundus erigi possit quid iam ipsa satietate fastidiat quid illo die esuriat cum his cenare non sustinet et maiestatis suae deminutionem putat ad eandem mensam cum seruo suo accedere di melius quot ex istis dominos habet stare ante limen callisti domi num suum uidi et eum qui illi impegerat titulum qui inter reicula manicipia produxerat aliis intrantibus excludi rettulit illi gratiam seruus ille in primam decuriam coniectus in qua uocem praeco experitur et ipse illum inuicem apologauit et ipse non iudicauit domo sua dignum dominus callistum uendidit sed domino quam multa callistus uis tu cogitare istum quem seruum tuum uocas ex isdem seminibus ortum eodem frui caelo aeque spirare aeque uiuere aeque mori tam tu illum uidere ingenuum potes quam ille te seruum uariana clade multos splendidissime natos senatorium per militiam auspicantes gradum fortuna depressit alium ex illis pastorem alium custodem casae fecit contemne nunc eius fortunae hominem in quam transire dum contemnis potes nolo in ingentem me locum immittere et de usu seruorum disputare in quos superbissimi crudelissimi contumeliosissimi sumus haec tamen praecepti mei summa est sic cum inferiore uiuas quemadmodum tecum superiorem uelis uiuere quotiens in mentem uenerit quantum tibi in seruum tuum liceat ueniat in mentem tantundem in te domino tuo licere at ego inquis nullum habeo dominum bona aetas est forsitan habebis nescis qua aetate hecuba seruire coeperit qua croesus qua darei mater qua platon qua diogenes uiue cum seruo clementer comiter quoque et in sermonem illum admitte et in consilium et in conuictum hoc loco acclamabit mihi tota manus delicatorum nihil hac re humilius nihil turpius hos ego eosdem deprehendam alienorum seruorum osculantes manum ne illud quidem uidetis quam omnem inuidiam maiores nostri dominis omnem contumeliam seruis detraxerint dominum patrem familiae appellauerunt seruos quod etiam in mimis adhuc durat familiares instituerunt diem festum non quo solo cum seruis domini uescerentur sed quo utique honores illis in domo gerere ius dicere permiserunt et domum pusillam rem publicam esse iudicauerunt quid ergo omnes seruos admouebo mensae meae non magis quam omnes liberos erras si existimas me quosdam quasi sordidioris operae reiecturum ut puta illum mulionem et illum bubulcum non ministeriis illos aestimabo sed moribus sibi quisque dat mores ministeria casus assignat quidam cenent tecum quia digni sunt quidam ut sint si quid enim in illis ex sordida conuersatione seruile est honestiorum conuictus excutiet non est mi lucili quod amicum tantum in foro et in curia quaeras si diligenter attenderis et domi inuenies saepe bona materia cessat sine artifice tempta et experire quemadmodum stultus est qui equum empturus non ipsum inspicit sed stratum eius ac frenos sic stultissimus est qui hominem aut ex ueste aut ex condicione quae uestis modo nobis circumdata est aestimat seruus est sed fortasse liber animo seruus est hoc illi nocebit ostende quis non sit alius libidini seruit alius auaritiae alius ambitioni omnes spei omnes timori dabo consularem aniculae seruientem dabo ancillulae diuitem ostendam nobilissimos iuuenes mancipia pantomimorum nulla seruitus turpior est quam uoluntaria quare non est quod fastidiosi isti te deterreant quominus seruis tuis hilarem te praestes et non superbe superiorem colant potius te quam timeant dicet aliquis nunc me uocare ad pilleum seruos et dominos de fastigio suo deicere quod dixi colant potius dominum quam timeant ita inquit prorsus colant tamquam clientes tamquam salutatores hoc qui dixerit obliuiscetur id dominis parum non esse quod deo sat est qui colitur et amatur non potest amor cum timore misceri rectissime ergo facere te iudico quod timeri a seruis tuis non uis quod uerborum castigatione uteris uerberibus muta admonentur non quidquid nos offendit et laedit sed ad rabiem cogunt peruenire deliciae ut quidquid non ex uoluntate respondit iram euocet regum nobis induimus animos nam illi quoque obliti et suarum uirium et imbecillitatis alienae sic excandescunt sic saeuiunt quasi iniuriam acceperint a cuius rei periculo illos fortunae suae magnitudo tutissimos praestat nec hoc ignorant sed occasionem nocendi captant querendo acceperunt iniuriam ut facerent diutius te morari nolo non est enim tibi exhortatione opus hoc habent inter cetera boni mores placent sibi permanent leuis est malitia saepe mutatur non in melius sed in aliud uale xluiii ad epistulam quam mihi ex itinere misisti tam longam quam ipsum iter fuit postea rescribam seducere me debeo et quid suadeam circumspicere nam tu quoque 