bonis sepultura prohibebantur eorum qui de se statuebant humabantur corpora manebant testamenta pretium festinandi sed caesar missis ad senatum litteris disseruit morem fuisse maioribus quoties dirimerent amicitias interdicere domo eumque finem gratiae ponere id se repetiuisse in labeone atque illum quia male administratae prouinciae aliorumque criminum urgebatur culpam inuidia uelauisse frustra conterrita uxore quam etsi nocentem periculi tamen expertem fuisse mamercus dein scaurus rursum postulatur insignis nobilitate et orandis causis uita probrosus nihil hunc amicitia seiani sed labefecit haud minus ualidum ad exitia macronis odium qui easdem artes occultius exercebat detuleratque argumentum tragoediae a scauro scriptae additis uersibus qui in tiberium flecterentur uerum ab seruilio et cornelio accusatoribus adulterium liuiae magorum sacra obiectabantur scaurus ut dignum ueteribus aemiliis damnationem antiit hortante sextia uxore quae incitamentum mortis et particeps fuit ac tamen accusatores si facultas incideret poenis adficiebantur ut seruilius corneliusque perdito scauro famosi quia pecuniam a uario ligure omittendae delationis ceperant in insulas interdicto igni atque aqua demoti sunt et abudius ruso functus aedilitate dum lentulo gaetulico sub quo legioni praefuerat periculum facessit quod is seiani filium generum destinasset ultro damnatur atque urbe exigitur gaetulicus ea tempestate superioris germaniae legiones curabat mirumque amorem adsecutus erat effusae clementiae modicus seueritate et proximo quoque exercitui per l apronium socerum non ingratus unde fama constans ausum mittere ad caesarem litteras adfinitatem sibi cum seiano haud sponte sed consilio tiberii coeptam perinde se quam tiberium falli potuisse neque errorem eundem illi sine fraude aliis exitio habendum sibi fidem integram et si nullis insidiis peteretur mansuram successorem non aliter quam indicium mortis accepturum firmarent uelut foedus quo princeps ceterarum rerum poteretur ipse prouinciam retineret haec mira quamquam fidem ex eo trahebant quod unus omnium seiani adfinium incolumis multaque gratia mansit reputante tiberio publicum sibi odium extremam aetatem magisque fama quam ui stare res suas c cestio m seruilio consulibus nobiles parthi in urbem uenere ignaro rege artabano is metu germanici fidus romanis aequabilis in suos mox superbiam in nos saeuitiam in popularis sumpsit fretus bellis quae secunda aduersum circumiectas nationes exercuerat et senectutem tiberii ut inermem despiciens auidusque armeniae cui defuncto rege artaxia arsacen liberorum suorum ueterrimum imposuit addita contumelia et missis qui gazam a uonone relictam in siria ciliciaque reposcerent simul ueteres persarum ac macedonum terminos seque inuasurum possessa ciro et post alexandro per uaniloquentiam ac minas iaciebat sed parthis mittendi secretos nuntios ualidissimus auctor fuit sinnaces insigni familia ac perinde opibus et proximus huic abdus ademptae uirilitatis non despectum id apud barbaros ultroque potentiam habet ii adscitis et aliis primoribus quia neminem gentis arsacidarum summae rei imponere poterant interfectis ab artabano plerisque aut nondum adultis phraaten regis phraatis filium roma poscebant nomine tantum et auctore opus ut sponte caesaris ut genus arsacis ripam apud euphratis cerneretur cupitum id tiberio ornat phraaten accingitque paternum ad fastigium destinata retinens consiliis et astu res externas moliri arma procul habere interea cognitis insidiis artabanus tardari metu modo cupidine uindictae inardescere et barbaris cunctatio seruilis statim exequi regium uidetur ualuit tamen utilitas ut abdum specie amicitiae uocatum ad epulas lento ueneno inligaret sinnacen dissimulatione ac donis simul per negotia moraretur et phraates apud siriam dum omisso cultu romano cui per tot annos insueuerat instituta parthorum sumit patriis moribus impar morbo absumptus est sed non tiberius omisit incepta tiridaten sanguinis eiusdem aemulum artabano reciperandaeque armeniae hiberum mithridaten deligit conciliatque fratri pharasmani qui gentile imperium obtinebat et cunctis quae apud orientem parabantur l uitellium praefecit eo de homine haud sum ignarus sinistram in urbe famam pleraque foeda memorari ceterum regendis prouinciis prisca uirtute egit unde regressus et formidine g caesaris familiaritate claudii turpe in seruitium mutatus exemplar apud posteros adulatorii dedecoris habetur cesseruntque prima postremis et bona iuuentae senectus flagitiosa oblitterauit at ex regulis prior mithridates pharasmanem perpulit dolo et ui conatus suos iuuare repertique corruptores ministros arsacis multo auro ad scelus cogunt simul hiberi magnis copiis armeniam inrumpunt et urbe artaxata potiuntur quae postquam artabano cognita filium oroden ultorem parat dat parthorum copias mittit qui auxilia mercede facerent contra pharasmanes adiungere albanos accire sarmatas quorum sceptuchi utrimque donis acceptis more gentico diuersa induere sed hiberi locorum potentes caspia uia sarmatam in armenios raptim effundunt at qui parthis aduentabant facile arcebantur cum alios incessus hostis clausisset unum reliquum mare inter et extremos albanorum montis aestas impediret quia flatibus etesiarum implentur uada hibernus auster reuoluit fluctus pulsoque introrsus freto breuia litorum nudantur interim oroden sociorum inopem auctus auxilio pharasmanes uocare ad pugnam et detrectantem incessere adequitare castris infensare pabula ac saepe modum obsidii stationibus cingebat donec parthi contumeliarum insolentes circumsisterent regem poscerent proelium atque illis sola in equite uis pharasmanes et pedite ualebat nam hiberi albanique saltuosos locos incolentes duritiae patientiaeque magis insueuere feruntque se thessalis ortos qua tempestate iaso post auectam medeam genitosque ex ea liberos inanem mox regiam aeetae uacuosque colchos repetiuit multaque de nomine eius et oraclum phrixi celebrant nec quisquam ariete sacrificauerit credito uexisse phrixum siue id animal seu nauis insigne fuit ceterum derecta utrimque acie parthus imperium orientis claritudinem arsacidarum contraque ignobilem hiberum mercennario milite disserebat pharasmanes integros semet a parthico dominatu quanto maiora peterent plus decoris uictores aut si terga darent flagitii atque periculi laturos simul horridam suorum aciem picta auro medorum agmina hinc uiros inde praedam ostendere enimuero apud sarmatas non una uox ducis se quisque stimulant ne pugnam per sagittas sinerent impetu et comminus praeueniendum uariae hinc bellantium species cum parthus sequi uel fugere pari arte suetus distraheret turmas spatium ictibus quaereret sarmatae omisso arcu quo breuius ualent contis gladiisque ruerent modo equestris proelii more frontis et tergi uices aliquando ut conserta acies corporibus et pulsu armorum pellerent pellerentur iamque et albani hiberique prensare detrudere ancipitem pugnam hostibus facere quos super eques et propioribus uulneribus pedites adflictabant inter quae pharasmanes orodesque dum strenuis adsunt aut dubitantibus subueniunt conspicui eoque gnari clamore telis equis concurrunt instantius pharasmanes nam uulnus per galeam adegit nec iterare ualuit praelatus equo et fortissimis satellitum protegentibus saucium fama tamen occisi falso credita exterruit parthos uictoriamque concessere mox artabanus tota mole regni ultum iit peritia locorum ab hiberis melius pugnatum nec ideo abscedebat ni contractis legionibus uitellius et subdito rumore tamquam mesopotamiam inuasurus metum romani belli fecisset tum omissa armenia uersaeque artabani res inliciente uitellio desererent regem saeuum in pace et aduersis proeliorum exitiosum igitur sinnaces quem antea infensum memoraui patrem abdagaesen aliosque occultos consilii et tunc continuis cladibus promptiores ad defectionem trahit adfluentibus paulatim qui metu magis quam beneuolentia subiecti repertis auctoribus sustulerant animum nec iam aliud artabano reliquum quam si qui externorum corpori custodes aderant suis quisque sedibus extorres quis neque boni intellectus neque mali cura sed mercede aluntur ministri sceleribus his adsumptis in longinqua et contermina scithiae fugam maturauit spe auxilii quia hircanis carmaniisque per adfinitatem innexus erat atque interim posse parthos absentium aequos praesentibus mobilis ad paenitentiam mutari at uitellius profugo artabano et flexis ad nouum regem popularium animis hortatus tiridaten parata capessere robur legionum sociorumque ripam ad euphratis ducit sacrificantibus cum hic more romano suouetaurilia daret ille equum placando amni adornasset nuntiauere accolae euphraten nulla imbrium ui sponte et immensum attolli simul albentibus spumis in modum diadematis sinuare orbis auspicium prosperi transgressus quidam callidius interpretabantur initia conatus secunda neque diuturna quia eorum quae terra caeloue portenderentur certior fides fluminum instabilis natura simul ostenderet omina raperetque sed ponte nauibus effecto tramissoque exercitu primus ornospades multis equitum milibus in castra uenit exul quondam et tiberio cum delmaticum bellum conficeret haud inglorius auxiliator eoque ciuitate romana donatus mox repetita amicitia regis multo apud eum honore praefectus campis qui euphrate et tigre inclutis amnibus circumflui mesopotamiae nomen acceperunt neque multo post sinnaces auget copias et columen partium abdagaeses gazam et paratus regios adicit uitellius ostentasse romana arma satis ratus monet tiridaten primoresque hunc phraatis aui et altoris caesaris quaeque utrubique pulchra meminerit illos obsequium in regem reuerentiam in nos decus quisque suum et fidem retinerent exim cum legionibus in siriam remeauit quae duabus aestatibus gesta coniunxi quo requie scerete animus a domesticis malis non enim tiberium quamquam triennio post caedem seiani quae ceteros mollire solent tempus preces satias mitigabant quin incerta uel abolita pro grauissimis et recentibus puniret eo metu fulcinius trio ingruentis accusatores haud perpessus supremis tabulis multa et atrocia in macronem ac praecipuos libertorum caesaris composuit ipsi fluxam senio mentem et continuo abscessu uelut exilium obiectando quae ab heredibus occultata recitari tiberius iussit patientiam libertatis alienae ostentans et contemptor suae infamiae an scelerum seiani diu nescius mox quoquo modo dicta uulgari malebat ueritatisque cui adulatio officit per probra saltem gnarus fieri isdem diebus granius marcianus senator a c graccho maiestatis postulatus uim uitae suae attulit tariusque gratianus praetura functus lege eadem extremum ad supplicium damnatus nec dispares trebelleni rufi et sextii paconiani exitus nam trebellenus sua manu cecidit paconianus in carcere ob carmina illic in principem factitata strangulatus est haec tiberius non mari ut olim diuisus neque per longinquos nuntios accipiebat sed urbem iuxta eodem ut die uel noctis interiectu litteris consulum rescriberet quasi aspiciens undantem per domos sanguinem aut manus carnificum fine anni poppaeus sabinus concessit uita modicus originis principum amicitia consulatum ac triumphale decus adeptus maximisque prouinciis per quattuor et uiginti annos impositus nullam ob eximiam artem sed quod par negotiis neque supra erat quintus plautius sex papinius consules sequuntur eo anno neque quod l aruseius morte adfecti forent adsuetudine malorum ut atrox aduertebatur sed exterruit quod uibulenus agrippa eques romanus cum perorassent accusatores in ipsa curia depromptum sinu uenenum hausit prolapsusque ac moribundus festinatis lictorum manibus in carcerem raptus est faucesque iam exanimis laqueo uexatae ne tigranes quidem armenia quondam potitus ac tunc reus nomine regio supplicia ciuium effugit at c galba consularis et duo blaesi uoluntario exitu cecidere galba tristibus caesaris litteris prouinciam sortiri prohibitus blaesis sacerdotia integra eorum domo destinata conuulsa distulerat tunc ut uacua contulit in alios quod signum mortis intellexere et executi sunt et aemilia lepida quam iuueni druso nuptam rettuli crebris criminibus maritum insectata quamquam intestabilis tamen impunita agebat dum superfuit pater lepidus post a delatoribus corripitur ob seruum adulterum nec dubitabatur de flagitio ergo omissa defensione finem uitae sibi posuit per idem tempus clitarum natio cappadoci archelao subiecta quia nostrum in modum deferre census pati tributa adigebatur in iuga tauri montis abscessit locorumque ingenio sese contra imbellis regis copias tutabatur donec m trebellius legatus a uitellio praeside siriae cum quattuor milibus legionariorum et delectis auxiliis missus duos collis quos barbari insederant minori cadra alteri dauara nomen est operibus circumdedit et erumpere ausos ferro ceteros siti ad deditionem coegit at tiridates uolentibus parthis nicephorium et anthemusiada ceterasque urbes quae macedonibus sitae graeca uocabula usurpant halumque et artemitam parthica oppida recepit certantibus gaudio qui artabanum scithas inter eductum ob saeuitiam execrati come tiridatis ingenium romanas per artes sperabant plurimum adulationis seleucenses induere ciuitas potens saepta muris neque in barbarum corrupta sed conditoris seleuci retinens trecenti opibus aut sapientia delecti ut senatus sua populo uis et quoties concordes agunt spernitur parthus ubi dissensere dum sibi quisque contra aemulos subsidium uocant accitus in partem aduersum omnis ualescit id nuper acciderat artabano regnante qui plebem primoribus tradidit ex suo usu nam populi imperium iuxta libertatem paucorum dominatio regiae libidini propior est tum aduentantem tiridaten extollunt ueterum regum honoribus et quos recens aetas largius inuenit simul probra in artabanum fundebant materna origine arsaciden cetera degenerem tiridates rem seleucensem populo permittit mox consultans quonam die sollemnia regni capesseret litteras phraatis et hieronis qui ualidissimas praefecturas obtinebant accipit breuem moram precantium placitumque opperiri uiros praepollentis atque interim ctesiphon sedes imperii petita sed ubi diem ex die prolatabant multis coram et adprobantibus surena patrio more tiridaten insigni regio euinxit ac si statim interiora ceterasque nationes petiuisset oppressa cunctantium dubitatio et omnes in unum cedebant adsidendo castellum in quod pecuniam et paelices artabanus contulerat dedit spatium exuendi pacta nam phraates et hiero et si qui alii delectum capiendo diademati diem haut concelebrauerant pars metu quidam inuidia in abdagaesen qui tum aula et nouo rege potiebatur ad artabanum uertere isque in hircanis repertus est inluuie obsitus et alimenta arcu expediens ac primo tamquam dolus pararetur territus ubi data fides reddendae dominationi uenisse adleuatur animum et quae repentina mutatio exquirit tum hiero pueritiam tiridatis increpat neque penes arsaciden imperium sed inane nomen apud imbellem externa mollitia uim in abdagaesis domo sensit uetus regnandi falsos in amore odia non fingere nec ultra moratus quam dum scitharum auxilia conciret pergit properus et praeueniens inimicorum astus amicorum paenitentiam neque exuerat paedorem ut uulgum miseratione aduerteret non fraus non preces nihil omissum quo ambiguos inliceret prompti firmarentur iamque multa manu propinqua seleuciae aduentabat cum tiridates simul fama atque ipso artabano perculsus distrahi consiliis iret contra an bellum cunctatione tractaret quibus proelium et festinati casus placebant disiectos et longinquitate itineris fessos ne animo quidem satis ad obsesquium coaluisse disserunt proditores nuper hostesque eius quem rursum foueant uerum abdagaeses regrediendum in mesopotamiam censebat ut amne obiecto armeniis interim elimaeisque et ceteris a tergo excitis aucti copiis socialibus et quas dux romanus misisset fortunam temptarent ea sententia ualuit quia plurima auctoritas penes abdagaesen et tiridates ignauus ad pericula erat sed fugae specie discessum ac principio a gente arabum facto ceteri domos abeunt uel in castra artabani donec tiridates cum paucis in siriam reuectus pudore proditionis omnis exoluit idem annus graui igne urbem adficit deusta parte circi quae auentino contigua ipsoque auentino quod damnum caesar ad gloriam uertit exolutis domuum et insularum pretiis milies sestertium in munificentia conlocatum tanto acceptius in uulgum quanto modicus priuatis aedificationibus ne publice quidem nisi duo opera struxit templum augusto et scaenam pompeiani theatri eaque perfecta contemptu ambitionis an per senectutem haud dedicauit sed aestimando cuiusque detrimento quattuor progeneri caesaris cn domitius cassius longinus m uinicius rubellius blandus delecti additusque nominatione consulum p petronius et pro ingenio cuiusque quaesiti decretique in principem honores quos omiserit receperitue in incerto fuit ob propinquum uitae finem neque enim multo post supremi tiberio consules cn acerronius c pontius magistratum occepere nimia iam potentia macronis qui gratiam g caesaris numquam sibi neglectam acrius in dies fouebat impuleratque post mortem claudiae quam nuptam ei rettuli uxorem suam enniam imitando amorem iuuenem inlicere pactoque matrimonii uincire nihil abnuentem dum dominationis apisceretur nam etsi commotus ingenio simulationum tamen falsa in sinu aui perdidicerat gnarum hoc principi eoque dubitauit de tradenda re publica primum inter nepotes quorum druso genitus sanguine et caritate propior sed nondum pubertatem ingressus germanici filio robur iuuentae uulgi studia eaque apud auum odii causa etiam de claudio agitanti quod is composita aetate bonarum artium cupiens erat imminuta mens eius obstitit sin extra domum successor quaereretur ne memoria augusti ne nomen caesarum in ludibria et contumelias uerterent metuebat quippe illi non perinde curae gratia praesentium quam in posteros ambitio mox incertus animi fesso corpore consilium cui impar erat fato permisit iactis tamen uocibus per quas intellegeretur prouidus futurorum namque macroni non abdita ambage occidentem ab eo deseri orientem spectari exprobrauit et g caesari forte orto sermone l sullam inridenti omnia sullae uitia et nullam eiusdem uirtutem habiturum praedixit simul crebris cum lacrimis minorem ex nepotibus complexus truci alterius uultu occides hunc tu inquit et te alius sed grauescente ualetudine nihil e libidinibus omittebat in patientia firmitudinem simulans solitusque eludere medicorum artes atque eos qui post tricesimum aetatis annum ad internoscenda corpori suo utilia uel noxia alieni consilii indigerent interim romae futuris etiam post tiberium caedibus semina iaciebantur laelius balbus acutiam p uitellii quondam uxorem maiestatis postulauerat qua damnata cum praemium accusatori decerneretur iunius otho tribunus plebei intercessit unde illis odia mox othoni exitium dein multorum amoribus famosa albucilla cui matrimonium cum satrio secundo coniurationis indice fuerat defertur impietatis in principem conectebantur ut conscii et adulteri eius cn domitius uibius marsus l arruntius de claritudine domitii supra memoraui marsus quoque uetustis honoribus et inlustris studiis erat sed testium interrogationi tormentis seruorum macronem praesedisse commentarii ad senatum missi ferebant nullaeque in eos imperatoris litterae suspicionem dabant inualido ac fortasse ignaro ficta pleraque ob inimicitias macronis notas in arruntium igitur domitius defensionem meditans marsus tamquam inediam destinauisset produxere uitam arruntius cunctationem et moras suadentibus amicis non eadem omnibus decora respondit sibi satis aetatis neque aliud paenitendum quam quod inter ludibria et pericula anxiam senectam tolerauisset diu seiano nunc macroni semper alicui potentium inuisus non culpa sed ut flagitiorum impatiens sane paucos ad suprema principis dies posse uitari quem ad modum euasurum imminentis iuuentam an cum tiberius post tantam rerum experientiam ui dominationis conuulsus et mutatus sit g caesarem uix finita pueritia ignarum omnium aut pessimis innutritum meliora capessiturum macrone duce qui ut deterior ad opprimendum seianum delectus plura per scelera rem publicam conflictauisset prospectare iam se acrius seruitium eoque fugere simul acta et instantia haec uatis in modum dictitans uenas resoluit documento sequentia erunt bene arruntium morte usum albucilla inrito ictu ab semet uulnerata iussu senatus in carcerem fertur stuprorum eius ministri carsidius sacerdos praetorius ut in insulam deportaretur pontius fregellanus amitteret ordinem senatorium et eaedem poenae in laelium balbum decernuntur id quidem a laetantibus quia balbus truci eloquentia habebatur promptus aduersum insontis isdem diebus sex papinius consulari familia repentinum et informem exitum delegit iacto in praeceps corpore causa ad matrem referebatur quae pridem repudiata adsentationibus atque luxu perpulisset iuuenem ad ea quorum effugium non nisi morte inueniret igitur accusata in senatu quamquam genua patrum aduolueretur luctumque communem et magis imbecillum tali super casu feminarum animum aliaque in eundem dolorem maesta et miseranda diu ferret urbe tamen in decem annos prohibita est donec minor filius lubricum iuuentae exiret iam tiberium corpus iam uires nondum dissimulatio deserebat idem animi rigor sermone ac uultu intentus quaesita interdum comitate quamuis manifestam defectionem tegebat mutatisque saepius locis tandem apud promunturium miseni consedit in uilla cui l lucullus quondam dominus illic eum adpropinquare supremis tali modo compertum erat medicus arte insignis nomine charicles non quidem regere ualetudines principis solitus consilii tamen copiam praebere is uelut propria ad negotia digrediens et per speciem officii manum complexus pulsum uenarum attigit neque fefellit nam tiberius incertum an offensus tantoque magis iram premens instaurari epulas iubet discumbitque ultra solitum quasi honori abeuntis amici tribueret charicles tamen labi spiritum nec ultra biduum duraturum macroni firmauit inde cuncta conloquiis inter praesentis nuntiis apud legatos et exercitus festinabantur septimum decimum kal aprilis interclusa anima creditus est mortalitatem expleuisse et multo gratantum concursu ad capienda imperii primordia g caesar egrediebatur cum repente adfertur redire tiberio uocem ac uisus uocarique qui recreandae defectioni cibum adferrent pauor hinc in omnis et ceteri passim dispergi se quisque maestum aut nescium fingere caesar in silentium fixus a summa spe nouissima expectabat macro intrepidus opprimi senem iniectu multae uestis iubet discedique ab limine sic tiberius finiuit octauo et septuagesimo aetatis anno pater ei nero et utrimque origo gentis claudiae quamquam mater in liuiam et mox iuliam familiam adoptionibus transierit casus prima ab infantia ancipites nam proscriptum patrem exul secutus ubi domum augusti priuignus introiit multis aemulis conflictatus est dum marcellus et agrippa mox gaius luciusque caesares uiguere etiam frater eius drusus prosperiore ciuium amore erat sed maxime in lubrico egit accepta in matrimonium iulia impudicitiam uxoris tolerans aut declinans dein rhodo regressus uacuos principis penatis duodecim annis mox rei romanae arbitrium tribus ferme et uiginti obtinuit morum quoque tempora illi diuersa egregium uita famaque quoad priuatus uel in imperiis sub augusto fuit occultum ac subdolum fingendis uirtutibus donec germanicus ac drusus superfuere idem inter bona malaque mixtus incolumi matre intestabilis saeuitia sed obtectis libidinibus dum seianum dilexit timuitue postremo in scelera simul ac dedecora prorupit postquam remoto pudore et metu suo tantum ingenio utebatur nam ualerium asiaticum bis consulem fuisse quondam adulterum eius credidit pariterque hortis inhians quos ille a lucullo cooptos insigni magnificentia extollebat suillium accusandis utrisque immittit adiungitur sosibius britannici educator qui per speciem beneuolentiae moneret claudium cauere uim atque opes principibus infensas praecipoum auctorem asiaticum interficiendi g caesaris non extimuisse contione in populi romani fateri gloriamque facinoris ultro petere clarum ex eo in urbe didita per prouincias fama parare iter ad germanicos exercitus quando genitus uiennae multisque et ualidis propinquitatibus subnixus turbare gentilis nationes promptum haberet at claudius nihil ultra scrutatus citis cum militibus tamquam opprimendo bello crispinum praetorii praefectum misit a quo repertus est apud baias uinclisque inditis in urbem raptus neque data senatus copia intra cubiculum auditur messalina coram et suillio corruptionem militum quos pecunia et stupro in omne flagitium obstrictos arguebat exim adulterium poppaeae postremum mollitiam corporis obiectante ad quod uicto silentio prorupit reus et interroga inquit suilli filios tuos uirum esse me fatebuntur ingressusque defensionem commoto maiorem in modum claudio messalinae quoque lacrimas exciuit quibus abluendis cubiculo egrediens monet uitellium ne elabi reum sineret ipsa ad perniciem poppaeae festinat subditis qui terrore carceris ad uoluntariam mortem propellerent adeo ignaro caesare ut paucos post dies epulantem apud se maritum eius scipionem percontaretur cur sine uxore discubuisset atque ille functam fato responderet sed consultanti super absolutione asiatici flensuitellius commemorata uetustate amicitiae utque antoniam principis matrem pariter obseruauissent dein percursis asiatici in rem publicam officiis recentique aduersus britanniam militia quaeque alia conciliandae misericordiae uidebantur liberum mortis arbitrium ei permisit et secuta sunt claudii uerba in eandem clementiam hortantibus dehinc quibusdam inediam et lenem exitum remittere beneficium asiaticus ait et usurpatis quibus insueuerat exercitationibus lauto as corpore hilare epulatus cum se honestius calliditate tiberii uel impetu g caesaris periturum dixisset quam quod fraude muliebri et impudico uitellii ore caderet uenas exoluit uiso tamen ante rogo iussoque transferri partem in aliam ne opacitas arborum uapore ignis minueretur tantum illi securitatis nouissimae fuit uocantur post haec patres pergitque suillius addere reos equites romanos inlustris quibus petra cognomentum at causa necis ex eo quod domum suammnesteris et poppaeae congressibus praebuissent uerum nocturnae quietis species alteri obiecta tamquam uidisset claudium spicea corona euinctum spicis retro conuersis eaque imagine grauitatem annonae praedixisset quidam pampineam coronam albentibus foliis uisam atque ita interpretatum tradidere uergente autumno mortem principis ostendi illud haud ambigitur qualicumque insomnio ipsi fratrique perniciem adlatam sestertium quindecies et insignia praeturae crispino decreta adiecit uitellius sestertium decies sosibio quod britannicum praeceptis claudium consiliis iuuaret rogatus sententiam et scipio cum idem inquit de admissis poppaeae sentiam quod omnes putate me idem dicere quod omnes eleganti temperamento inter coniugalem amorem et senatoriam necessitatem continuus inde et saeuus accusandis reis suillius multique audaciae eius aemuli nam cuncta legum et magistratuum munia in se trahens princeps materiam praedandi patefecerat nec quicquam publicae mercis tam uenale fuit quam aduocatorum perfidia adeo ut samius insignis eques romanus quadringentis nummorum milibus suillio datis et cognita praeuaricatione ferro in domo eius incubuerit igitur incipiente c silio consule designato cuius de potentia et exitio in tempore memorabo consurgunt patres legemque cinciam flagitant qua cauetur antiquitus ne quis ob causam orandam pecuniam donumue accipiat deinde obstrepentibus iis quibus ea contumelia parabatur discors suillio silius acriter incubuit ueterum oratorum exempla referens qui famam et posteros praemia eloquentiae cogitauissent pulcherrimam alioquin et bonarum artium principem sordidis ministeriis foedari ne fidem quidem integram manere uhi magnitudo quaestuum spectetur quod si in nullius mercedem negotia agantur pauciora fore nunc inimicitias accusationes odia et iniurias foueri ut quo modo uis morborum pretia medentibus sic fori tabes pecuniam aduocatis ferat meminissent asinii messalae ac recentiorum arruntii et aesernini ad summa prouectos incorrupta uita et facundia talia dicente consule designato consentientibus aliis parabatur sententia qua lege repetundarum tenerentur cum suillius et cossutianus et ceteri qui non iudicium quippe in manifestos sed poenam statui uidebant circumsistunt caesarem ante acta deprecantes et postguam adnuit agere incipiunt quem illum tanta superbia esse ut aeternitatem famae spe praesumat usui et rebus subsidium praeparari ne quis inopia aduocatorum potentibus obnoxius sit neque tamen eloquentiam gratuito contingere omitti curas familiaris ut quis se alienis negotiis intendat multos militia quosdam exercendo agros tolerare uitam nihil a quoquam expeti nisi cuius fructus ante prouiderit facile asinium et messalam inter antonium et augustum bellorum praemiis refertos aut ditium familiarum heredes aeserninos et arruntios magnum animum induisse prompta sibi exempla quantis mercedibus p clodius aut c curio contionari soliti sint se modicos senatores qui quieta re publica nulla nisi pacis emolumenta peterent cogitaret plebem quae toga enitesceret sublatis studiorum pretiis etiam studia peritura ut minus decora haec ita haud frustra dicta princeps ratus capiendis pecuniis posuit modum usque ad dena sestertia quem egressi repetundarum tenerentur sub idem tempus mithridates quem imperitasse armeniis iussuque g caesaris uinctum memoraui monente claudio in regnum remeauit fisus pharasmanis opibus is rex hiberis idemque mithridatis frater nuntiabat discordare parthos summaque imperii ambigua minora sine cura haberi nam gotarzes inter pleraque saeua necem fratri artabano coningique ac filio eius parauerat unde metus eius in ceteros et acciuere uardanen ille ut erat magnis ausis promptus biduo tria milia stadiorum inuadit ignarumque et exterritum gotarzen proturbat neque cunctatur quin proximas praefecturas corripiat solis seleucensibus dominationem eius abnuentibus in quos ut patris sui quoque defectores ira magis quam ex usu praesenti accensus implicatur obsidione urbis ualidae et munimentis obiecti amnis muroque et commeatibus firmatae interim gotarzes daharum hircanorumque opibus auctus bellum renouat coactusque uardanes omittere seleuciam bactrianos apud campos castra contulit tunc distractis orientis uiribus et quonam inclinarent incertis casus mithridati datus est occupandi armeniam ui militis romani ad excindenda castellorum ardua simul hibero exercitu campos persultante nec enim restitere armenii fuso qui proelium ausus erat demonacte praefecto paululum cunctationis attulit rex minoris armeniae cotis uersis illuc quibusdam procerum dein litteris caesaris coercitus et cuncta in mithridaten fluxere atrociorem quam nouo regno conduceret at parthi imperatores cum pugnam pararent foedus repente iaciunt cognitis popularium insidiis quas gotarzes fratri patefecit congressique primo cunctanter dein complexi dextras apud altaria deum pepigere s fraudem inimicorum ulcisci atque ipsi inter se concedere potiorque uardanes uisus retinendo regno at gotarzes ne quid aemulationis existeret penitus in hircaniam abiit regressoque uardani deditur seleucia septimo post defectionem anno non sine dedecore parthorum quos una ciuibas tam diu eluserat exim ualidissimas praefecturas inuisit et reciperare armeniam auebat ni a uibio marso siriae legato bellum minitante cohibitus foret atque interim gotarzes paenitentia concessi regni et uocante nobilitate cui in pace durius seruitium est contrahit copias et hinc contra itum ad amnem erinden in cuius transgressu multum certato peruicit uardanes prosperisque proeliis medias nationes subegit ad flumen sinden quod dahas ariosque disterminat ibi modus rebus secundis positus nam parthi quamquam uictores longinquam militiam aspernabantur igitur extructis monimentis quibus opes suas testabatur nec cuiquam ante arsacidarum tributa illis de gentibus parta regreditur ingens gloria atque eo ferocior et subiectis intolerantior qui dolo ante composito incautum uenationique intentum interfecere primam intra iuuentam sed claritudine paucos inter senum regum si perinde amorem inter popularis quam metum apud hostis quaesiuisset nece uardanis turbatae parthorum res inter ambiguos quis in regnum acciperetur multi ad gotarzen inclinabant quidam ad meherdaten prolem phraatis obsidio nobis datum dein praeualuit gotarzes potitusque regiam per saeuitiam ac luxum adegit parthos re s mittere ad principem romanum occultas preces quis permitti meherdaten patrium ad fastigium orabant isdem consulibus ludi saeculares octingentesimo post romam conditam quarto et sexagesimo quam augustus ediderat spectati sunt utriusque principis rationes praetermitto satis narratas libris quibus res imperatoris domitiani composui nam is quoque edidit ludos saecularis iisque intentius adfui sacerdotio quindecimuirali praeditus ac tunc praetor quod non iactantia refero sed quia collegio quindecimuirum antiquitus ea cura et magistratus potissimum exequebantur officia caerimoniarum sedente claudio circensibus ludis cum pueri nobiles equis ludicrum troiae inirent interque eos britannicus imperatore genitus et l domitius adoptione mox in imperium et 