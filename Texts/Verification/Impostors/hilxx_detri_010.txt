exaltaui esai i sed non legeras filios meos genuerat enim eos sibi per diuisionem gentium et plebem haereditatis in filios ne igitur per communionem adoptiuae haereditatis cognomentum filii unigenito deo adderetur naturae ueritas per significationem proprietatis ostensa est assignetur sane hoc communionis in christo nomen ut filius sit si de quoquam dictum reperietur hic est filius meus sin uero proprium ac singulare ei est hic est filius meus quid calumniam deo patri professae de filio proprietatis afferimus anne tibi in eo quod dicitur hic est non hoc significari uidetur alios quidem cognominatos ab eo in filios sed hic filius meus est donaui adoptionis plurimis nomen sed iste mihi filius est ne quaeras alium ne non hunc esse credas hunc ego tamquam digito indice ac uerbi significatione contingo qua dico et meus est et hic est et filius est quid post haec intelligentiae poterit esse ne non esse credatur et haec quidem paternae uocis significatio ea fuit ne qui ad implendam omnem iustitiam baptizandus esset quid esset ignoraretur sed ut qui ad sacramentum salutis nostrae homo cernebatur dei uoce dei filius nosceretur idem denuo declarat filii dictis auctoritatem praestat et quia in fidei huius confessione credentium uita esset non ad confirmationem honoris claritas conspecta satis fuerat uoce designatur hic filius meus est apostoli gloriam dei non ferunt et mortales oculi hebetantur ad uisum et consternata ad metum petri et iacobi et ioannis fides concidit adest tamen auctoritatis paternae professio et filius hic per proprietatem significantis ostenditur neque solum ueritas filii per hoc quod et hic et meus est intimatur sed additur hunc audite testimonium quidem patris e coelo est sed testimonium filii confirmatur in terra nam audiendus ostenditur et quamquam ambiguitas per professionem paternam non relinquatur tamen et filii de se professio credenda decernitur et eo usque ueritas in eo filii docetur ut paternae uocis confirmatio audiendi a nobis postulet obsequelam igitur quia paternae uoluntatis haec uox est ut filius audiatur audiamus filium de se quid sit ipse profitentem christus et deum sibi patrem et se filium eius merito nuncupat neminem autem tam alienum a communi sensu existimo esse ut cum in omnibus euangeliorum libris ex professione filii assumptionem corporeae humilitatis intelligat cum ait pater clarifica me ioan xuii et rursum frequentissime uidebitis filium hominis matth xxui et illud pater maior me est ioan xiu sed et hoc nunc anima mea turbata est ualde ioan xii uel etiam hoc deus deus meus quare me dereliquisti matth xxuii et multa alia istius modi de quibus suo ordine erit sermo tamen in hac tam assidua humilitatis contestatione insolentiae eum arguat quod sibi patrem deum dicat cum ait omnis plantatio quam non plantauit pater meus eradicabitur matth xu uel illud domum patris mei domum fecistis negotiationis ioan ii et ubicumque semper patrem sibi deum nominat temerariae praesumptionis potius sit quam confidentis naturae quae conscia natiuitatis suae teneat ueritatis nomen in patre humilitatis igitur professio frequens non habet hoc insolentiae uitium ut sibi aliena uendicet et non sua defendat et proprie deo coaequanda praesumat nec pari temeritate qua patrem nuncupat se quoque filium profiteatur dicens nec enim misit deus filium suum in hunc mundum ut iudicet mundum sed ut saluus fiat mundus per eum audio pater gratias ago tibi ioan ii audio dicitis quia blasphemaui quoniam dixi filius dei sum ioan x si non credo nominibus si naturam uocabulis non intelligo qui credendum et intelligendum sit quaero non mihi relinquitur alia suspicio auctoritas paterna de coelo est hic est filius meus professio filii de se est domum patris mei et pater meus professio nominis salus est cum interrogatio fidem postulat dicens tu credis in filium dei ioan ix proprietatis nomina sequuntur ubi meus est tibi quaero haeretice unde alia praesumptio sit adimis patri fidem filio professionem nominibus naturam uim uerbis dei affers ne sint quod enuntiant impietatis tuae sola impudentia est ut mentitum de se deum arguas proprietates filii ad nomen adiectae opera testantur filium eum esse quamquam igitur sola simplex confessio naturae nomina ostendat ut de quo dictum est hic est filius meus et ad quem dictum est pater meus hoc sint quod nuncupantur tamen ne aut adoptionis in filio nomen sit aut honoris in patre uideamus quae proprietates per filium ad filii nomen adiectae sint ait omnia mihi tradita sunt a patre meo et nemo nouit filium nisi pater neque patrem quis nouit nisi filius et cui uoluerit filius reuelare ad id quod dictum est hic est filius meus et pater meus utrumne sibi conuenit nemo nouit filium nisi pater neque patrem quis nouit nisi filius non enim nisi per mutuam testificationem cognosci uel per patrem filius uel per filium pater potuit uox e coelis est sermo etiam filii est tam ignorabilis est filius quam et pater omnia ei tradita sunt et in omnibus nihil intelligitur exceptum si potestas exaequata est si secretum cognitionis aequale est si natura in nominibus est quaero quomodo quod uocantur non sunt quorum et uis in potestate et difficultas in cognitione non differt non fallit itaque in uocabulis deus nec se aut pater mentitur aut filius et accipe quam in his fides nominum sit opera testantur filium eum esse nil aliud asserit patris testimonium christus a filiis adoptiuis secernitur ait enim opera enim quae dedit mihi pater ut perficiam ea ipsa opera quae facio testimonium perhibent de me quoniam pater misit me et qui misit me pater ipse testificatus est de me ioan u et unigenitus deus non nominis tantum testimonio sed etiam uirtutis docet se esse filium opera enim eius quae facit testantur a patre se missum quaero quam rem opera testentur missum namque esse itaque et filii obedientia et paterna auctoritas docetur in misso dum alterius opera esse non possunt quae facit nisi eius qui missus a patre sit sed opera non sufficiunt incredibilibus ad testimonium quod se pater miserit sequitur namque et qui misit me pater ipse testificatus est de me neque uocem eius audistis neque figuram eius uidistis quaero quod testimonium patris de eo fuerit euolue euangelica uolumina et totum eorum opus recense da testimonium patris praeter quam quod auditum est hic est filius meus dilectus in quo complacui hoc ioannes licet non ignarus audiuit tamen ad doctrinam nostram paternae uocis testimonium mittitur nec hoc sufficit ioannes quidem in deserto dignus hac uoce est sed et apostoli non fuerunt huius testimonii auctoritate priuandi eadem de coelo ad eos uox adest sed accipiunt plus ioanne ioannes enim iam ab utero prophetans non eguit hac uoce hunc audite audiam plane nec quemquam praeter hunc audiam nisi eum qui audierit ut doceret si nullum aliud patris de filio testimonium exstat in libris quam quod hic filius suus sit testimonii huius ueritas est ut opera ipsa patris quae gerit ueritatem testimonii huius affirment quid infertur hodie calumniae ut adoptio nominis sit ut mendax deus sit ut nomina inania sint testatus est pater de filio operibus suis filius testimonio se patris exaequat cur non uideatur esse in eo id est filii ueritas quae dicitur et probatur non est per deum patrem filii nomen in christo ex adoptione bonitatis neque sanctitate meruit hoc nomen sicut plures post confessionem fidei dei filii sunt proprietatis enim in his significatio nulla est nominis namque tantum ut deo dignum est indulta dignatio est aliud est hic est et hic meus est et hunc audite in hoc ueritas est natura est fides est filii a deo natiuitas et aduentus ad nos ostenditur qui solus nouit patrem quia ab eo est creatus non est nec sane quidquam de se minus filius hac paternae significationis proprietate testatur ut enim in eo quod ait pater hic est filius meus naturae demonstratio est et in eo quod subiecit hunc audite sacramenti et fidei ob quam e coelis uenit auditio est cum eum ad salutarem confessionis doctrinam admonemur audire ita in eo filius et natiuitatis ueritatem docuit et aduentus dicens neque me scitis neque unde sim nostis nec enim a me ueni sed est uerax qui misit me quem uos nescitis sed ego noui eum quoniam ab eo sum et ipse me misit idcirco autem soli sibi esse cognitum dicit quia ab eo sit quaero autem utrum id quod ab eo est opus in eo creationis an naturam generationis ostendat si opus creationis est uniuersa quoque quae creantur a deo sunt et quomodo patrem non uniuersa nouerunt cum filius eum idcirco quia ab eo est non nesciat quod si creatus potius quam natus uidebitur in eo quod a deo est cum a deo cuncta sint quomodo non cum caeteris patrem quae ab eo sunt ignorat sin uero idcirco ei quia ab eo sit cum nosse sit proprium quomodo non hoc ei quod ab eo est erit proprium scilicet ut uerus filius ex natura sit dei cum idcirco deum solus nouerit quia solus ab eo sit habes igitur proprietatem cognitionis de proprietate generationis et quod ab eo est non creaturae in eo uirtutem nam omnia ad eo per uirtutem creationis exsistunt sed natiuitatis ueritatem supple habes per quam solus patrem nouit cum caetera eum quae ab eo sunt ignorent illud ab eo sum referri nequit ad carnem neque est creatus qui nescitur unde sit tamen ne forte id quod ab eo est ad aduentus sui tempus haeresis inuaderet continuo subiecit quoniam ab eo sum et ipse me misit tenuit ordinem euangelici sacramenti natum se professus et missum ut et quis esset et unde esset secundum superiorem sententiam nasceretur neque enim id ipsum est ab eo sum et ipse me misit sicuti non idem est neque me scitis neque unde sim nostis numquid non omnis homo in carne licet natus secundum sensum communis opinionis ex deo est et quomodo negat ab his uel se ipsum uel unde ipse sit sciri nisi id unde est ad naturae suae referret auctorem qui idcirco ignorabilis esset quia ipse esse filius dei ignoraretur discute infelix stultitia quid illud sit neque me scitis neque unde sim nostis omnia utique ex nihilo et usque adeo ex nihilo ut etiam unigenitum deum ex nihilo substitisse sis ausa mentiri quid ergo est quod impii et christum nesciunt et unde sit nesciunt nam id quod unde sit ignoratur naturam ex qua est dum unde sit nescitur ostendit ignorari enim unde sit non potest quiquid substitit ex nihilo quia hoc ipsum quod non ignoratur ex nihilo ignorationem eius unde sit non habet non ex se est autem ille qui uenit sed qui misit eum uerax est quem impii nesciunt iam ergo ille qui misit ipse est qui misisse ignoratur ab eo ergo qui misit est ille qui missus est et ab eo est unde esse nescitur et ob hoc qui sit ipse nescitur dum ignoratur a quo sit non nouit christum qui unde christus sit nescit nec filium confitetur qui negat natum nec natum intelligit qui putauit ex nihilo ex nihilo autem usque adeo non est ut impii unde sit nesciant deus iis solis est pater qui filium colunt non ut adoptiuum exire ex deo quid sit filii diligendi causa ratio nascendi nesciunt plane nesciunt qui naturam nomini adimunt qui nescientes non amant scire et audiant filium scientiae huius ignorationem impiis ex exprobrantem tum cum sibi patrem deum iudaei dicerent ait enim si deus pater uester esset diligeretis utique me ego enim a deo exiui et ueni nec a me ueni sed ille me misit religiosi nominis assumptionem dei filius in his qui se dei filium confitentes patrem sibi deum dicerent non improbauit sed temerariam iudaeorum usurpationem patrem sibi deum praesumentium per id quod se non diligerent obiurgat si deus pater uester esset diligeretis utique me ego enim a deo exiui omnibus quibus per fidem deus pater est per eam fidem pater est qua iesum christum dei filium confitemur confiteri autem filium secundum generale sanctorum nomen quid habet fidei ut dicamus unus ex filiis est sed numquid et caeteri in hac creaturae suae infirmitate non filii sunt in quo ergo filium dei iesum christum fides confessa praecellit cum ei secundum filios filii non natura sed nomen sit christum perfidia ista non diligit nec haec impia professio pie sibi assumit deum patrem quia si sibi pater deus esset christum ob id diligerent quia exisset ex deo exisse ex deo quid sit requiro non utique dici potest id ipsum esse a deo exisse quod et uenisse nam utrumque significat quoniam a deo exiui et ueni et ostendens quid esset a deo exiui et quid esset et ueni continuo subiecit nec enim a me ueni sed ille me misit non se sibi esse originem docuit cum ait nec enim a me ueni et supple cum rursum ex deo se exisse et ab eo missum esse testatur sed cum ab iis qui sibi deum patrem dicerent idcirco se diligendum ait quia ex deo exisset causam dilectionis ex causa docuit esse nascendi exisse enim ad incorporalis natiuitatis retulit nomen quia religio profitendi sibi patrem deum ex dilectione christi qui ex eo genitus est sit merenda nam cum ait qui me odit et patrem meum odit ioan xu meum cum ait communionem nominis supple cum aliis per significationem proprietatis exclusit caeterum profitentem sibi patrem deum et se non diligentem in paterni nominis usurpatione condemnat quia qui se odit oderit et patrem nec in deum patrem sit religiosus qui non diligat filium cum diligendi filii non alia causa sit quam quod ex deo sit ex deo igitur filius est non aduentu sed natiuitate et dilectio in patrem hic erit omnis si filius ex eo esse credatur perfectae de filio fidei meritum qui et natiuitatem ex patre et aduentum ad nos distinguat testatur hoc dominus dicens non dicam uobis quoniam ego rogabo patrem pro uobis ipse enim pater amat uos quoniam uos me amatis et creditis quoniam ego a deo exiui et a patre ueni in hunc mundum caret apud patrem intercessionis necessitate perfecta de filio fides quae quod a deo exierit credat atque amet et per se ipsa iam et audiri meretur et amari natum ex deo filium missumque confessa natiuitas itaque eius et aduentus ostenditur cum absolutissima significandae proprietatis ueritate a deo ait exiui ne in eo alia quam natiuitatis natura esse existimaretur cum exire a deo id est ex natiuitate subsistere quid aliud quam deus posset et a patre inquit ueni in hunc mundum ut exitio illa a deo natiuitas significata esse intelligeretur ex patre a patre se in hunc mundum professus est uenisse alterum itaque in dispensatione alterum in natura est nec patitur exitionem aduentum existimari cum post exitionem a deo aduentum commemoret a patre a patre enim uenisse et ex deo exisse non est significationis eiusdem et quantum interest nasci et adesse tantum a se uterque sermo discernitur cum aliud sit a deo in substantiam natiuitatis exisse aliud est a patre in hunc mundum ad consummanda salutis nostrae sacramenta uenisse christus ab apostolis filius ex natura non ex adoptione creditus et quidem secundum propositae a nobis responsionis ordinem opportunissimus hic nobis locus est ut tertio nunc doceamus filium dei dominum nostrum iesum christum ab apostolis creditum non ex nuncupatione sed ex natura neque ex adoptione sed ex natiuitate quamquam enim plures et maximae adhuc unigeniti de se dei exstent professiones quibus generationis suae ueritatem sine leui saltem ementiendae licet calumniae occasione testetur tamen quia neque legentium onerandus est sensus coaceruatis ad copiam dictis et cum iam nonnulla de proprietate natiuitatis ostensa sint caetera omnia aliis erunt quaestionibus reseruanda nunc uero quia hic sermonis nostri ordo institutus est ut post patris contestationem post filii professionem fide quoque apostolorum de uero et secundum natiuitatem confitendo dei filio doceremur uidendum est an in eo quod ait dominus ex deo exiui aliud in eo aliquid potius quam naturam intellexerint natiuitatis quid sit quod primum credant eum a deo exisse post multas namque prouerbiorum obscuritates quibus in parabolis locutus esset quem iam antea christum sciebant annuntiatum a moise et prophetis confessum quoque a nathanael et dei filium et regem israel ioan i obiurgato etiam philippo cum de patre quaereret cur per operum uirtutem patrem in se esse et se in patre inesse nesciret cumque se a patre missum frequentibus dictis ante docuisset ioan xiu tamen cum profitentem eum audissent se a deo exisse haec eorum responsio fuit connexus enim hic sibi sermo est dicunt ei discipuli eius nunc palam loqueris et prouerbium nullum dicis nunc ergo scimus quia nosti omnia et non habes necesse ut aliquis te interroget in hoc credimus quia a deo existi quinque etiam panes ad cibum tantae multitudinis fregeratis et satiatis omnibus in plenitudinem duodecim cophinorum fragmenta panum creuerant et naturae paruitas famem pellens profecerat in eiusdem copiam naturae taceo de caeteris magnarum uirtutum et diuinarum operationibus nunc ergo primum intelligitis qui sit hic missus e coelis postquam audistis de patre exiui et hoc uobis primum iam sine prouerbio dictum est et per naturae uirtutem intelligitis uerum esse quod a deo exiuit cum uoluntatum uestrarum cogitationes tacitus intuetur cum de nullis tamquam ignarus interrogat cum omnium cognitor est per haec enim omnia quae uirtute ac natura dei agit a deo exisse credendus est prius nouerant a deo missum sed natiuitatis rationem non acceperant non hic sancti apostoli a deo exisse id est a deo missum esse intellexerunt nam omni superiore sermone confitentem missum esse se frequenter audierant sed audientes a deo exisse naturam in eo dei ex operibus cernentes naturae ueritatem perid quod a deo exiit recognoscunt cum dicunt nunc ergo scimus quia nosti omnia et non habes necesse ut aliquis te interroget in hoc credimus quod a deo existi per id enim credunt quod a deo exiit per quod ea quae dei sunt potest atque agit non enim naturam dei a patre uenisse sed a deo exisse consummat denique hoc quod nunc primum audiunt confirmatur ad fidem nam cum dominus utrumque dixisset ego a deo exiui et a patre ueni in hunc mundum ibid nihil admirationis in eo habuerunt quod frequenter audierant et a patre ueni in hunc mundum responsio autem eorum fidem et intelligentiam huius dicti contestata est ego a deo exiui nam ad id tantum responsum est cum dicunt in hoc credimus quoniam a deo existi neque addunt et a patre uenisti in hunc mundum et cum alterum in professione alterum in silentio est professionis causam dicti nouitas exegit profitendi autem contestationem intelligentia ueritatis elicuit sciebant quidem eum omnia ut deum posse sed nondum rationem natiuitatis acceperant et qui sciebant a deo missum exisse tamen a deo nesciebant inenarrabilem illam et perfectam filii natiuitatem per uirtutem dicti istius intelligentes nunc secum sine prouerbiis profitentur locutum exitio quam apte filii natiuitatem enuntiet non enim per consuetudinem humani partus deus ex deo nascitur neque per elementa originis nostrae ut homo ex homine propellitur integra illa et perfecta et incontaminata natiuitas est cuius a deo exitio potius quam partus est est enim unus ex uno non est portio non est defectio non est deminutio non deriuatio non protensio non passio sed uiuentis naturae ex uiuente natiuitas est deus ex deo exiens est non creatura in dei nomen electa non ut esset coepit ex nihilo sed exiit a manente et exiisse significationem habet natiuitatis non habet inchoationis non enim idem est substantiam coepisse et deum exiisse de deo et natiuitatis huius conscientia licet non subiecta uerbis sit cum inenarrabilis sit habet tamen in doctrina filii fidei securitatem a deo se manifestantis exisse petrus filium dei confessus rerum credidit tunc primum eum agnouit deum ubi didicerit non est euangelica et apostolica fides filium dei nomine potius quam natura credidisse si enim adoptionis haec nuncupatio est et non idcirco filius est quia exierit a deo quaero unde beatus simon bar iona est confessus tu es christus filius dei uiui matth xui anne cum omnibus potestas sit per sacramentum regenerationis in filios dei nasci si secundum hanc nuncupationem filius dei christus est interrogo quid illud sit quod petro non caro neque sanguis reuelauit sed pater qui in coelis est ibid generalis professio quid habet meriti aut quae reuelationis est gloria in publica conscientia si ex adoptione filius est unde haec in petro beata confessio est hoc filio deferenti quod est commune sanctorum ultra humanam autem intelligentiam se fides apostolica protendit audierat utique frequenter qui recipit uos me recipit et qui me recipit recipit eum qui me misit quid istud est quod nunc petro pater reuelat quod beatae confessionis gloriam sumit numquid patris nomen et filii nesciebat atquin frequenter audierat sed loquitur quod nondum uox humana protulerat tu es christus filius dei uiui nam tametsi in corpore manens dei se filium esset professus tamen apostolica fides nunc primum naturam in eo diuinitatis agnouit neque enim petro tantum ex confesso honore laus reddita est sed ex agnitione misterii quia non christum solum sed christum dei filium esse confessus est nam utique ad confessionem honoris suffecerat dixisse tu es christus sed inane fuerat christum ab eo confessum fuisse nisi dei filium confiteretur in eo enim quod ait tu es uirtutem et proprietatem naturalis ueritatis explicuit et pater dicendo hic est filius meus matth xuii petro reuelauit ut diceret tu es filius dei quia in eo quod dicitur hic est reuelantis indicium est in eo uero quod respondetur tu es confitentis agnitio est super hanc igitur confessionis petram ecclesiae aedificatio est sed sensus carnis et sanguinis confessionis huius intelligentiam non reuelat hoc est diuinae reuelationis sacramentum christum dei filium non solum nuncupare sed credere aut numquid nuncupatio potius quam natura petro reuelata est si nuncupatio iam hanc a domino frequenter audierat esse se dei filium confitente in quo ergo reuelationis est gloria naturae scilicet non nominis cum frequentata nominis professio iam fuisset petri fides commendatur haec fides ecclesiae fundamentum est per hanc fidem infirmes al infirmae aduersus eam sunt portae inferorum haec fides regni coelestis habet claues haec fides quae in terris soluerit aut ligauerit et ligata in coelis sunt et soluta haec fides paternae reuelationis est munus christum non creaturam ex nihilo mentiri sed secundum proprietatis naturam dei filium confiteri o miserae stultitiae furor impius non intelligens beatae senectutis fideique martirem et martirem petrum pro quo pater rogatus est ne fides eius in tentatione deficeret qui iterata a se dilectionis in deum postulatae professione tentari se adhuc tamquam ambiguum et incertum tertia interrogatione congemuit ioan xxi per id quoque a domino post tertiam tentationis purgationem infirmitatum pasce oues meas ter meritus audire qui in cunctorum apostolorum silentio dei filium reuelatione patris intelligens ultra humanae infirmitatis modum supereminentem gloriam beatae fidei suae confessione promeruit in quam nunc interpretandae uocis suae deducimur necessitatem ille confessus est christum filium dei at mihi tu hodie noui apostolatus mendax sacerdotium ingeris christum ex nihilo creaturam quam uim affers dictis gloriosis filium dei confessus ob hoc beatus est haec reuelatio patris est hoc ecclesiae fundamentum est haec securitas aeternitatis est hinc regni coelorum habet claues hinc terrena eius iudicia iudicia coelestia sunt sacramentum occultum al occultatum a saeculis per reuelationem didicit fidem locutus est naturam enuntiauit dei filium confessus est hoc qui creaturam potius confitens negat prius est ut neget petri apostolatum fidem beatitudinem sacerdotium martirium et post haec se alienum a christo esse intelligat quia petrus eum filium confessus haec meruit haereticorum sententia petro ignota non alia nisi petri fides an ne o miser quisquis hodie es haeretice beatiorem petrum futurum fuisse existimas si dixisset tu es christus perfecta dei creatura et supereminens facturis omnibus factura et qui ex nihilo esse coepisti et per bonitatem dei qui bonus solus est nomen filii adoptione meruisti et qui non ex deo natus es et quaero a te quid auditurus fuerit haec dicens qui audita passione respondens propitius tibi domine non erit istud matth xui audierit sibi dici uade retro post me satanas scandalum mihi es ibid nec petro tamen humana ignorantia profecit ad crimen non enim ei pater adhuc omne passionis misterium reuelauerat sed fides parua sententiam damnationis excepit cur igitur non hanc confessionis fidem pater petro reuelauit creaturam scilicet et adoptionem inuidit credo hic petro deus ut in tempora posteriora dissimulans haec nunc uobis nouis praedicatoribus reseruaret sit sane fides alia si aliae claues regni coelorum sunt sit fides alia si ecclesia alia est futura aduersum quam portae inferni non praeualebunt sit fides alia si erit alius apostolatus ligata et soluta per se in terra ligans in coelo atque soluens sit fides alia si christus alius dei filius praeter quam qui est praedicabitur sin uero haec fides sola confessa christum dei filium omnium beatitudinum gloriam meruit in petro necesse est ut ea quae eum creaturam potius ex nihilo confitebitur claues regni coelorum non adepta et extra fidem ac uirtutem apostolicam constituta nec ecclesia sit illa nec christi ioannes filium unigenitum profitens adoptiuum negauit proferamus itaque omnes apostolicae fidei professiones in quibus dei filium confitentes non adoptionis in eo nomen sed naturae proprietatem confitentur neque creationis in eo ignobilitatem sed natiuitatis gloriam protestantur loquatur ioannes sic usque ad aduentum domini manens et sub sacramento diuinae uoluntatis relictus et deputatus dum non neque non mori dicitur et manere loquatur ergo sua ut solet uoce deum nemo uidit umquam nisi unigenitus filius qui est in sinu patris naturae fides non satis explicata uidebatur ex nomine filii nisi proprietatis extrinsecus uirtus per exceptionis significantiam adderetur praeter filium enim et unigenitum cognominans suspicionem penitus adoptionis exsecuit cum ueritatem nominis unigeniti natura praestaret unigenitus filius ioanni non est creatura perfecta nondum quaero quid sit qui est in sinu patris habet interrogatio ista suum ordinem quaero quid unigeniti significatio sibi postulet et uideamus an hoc sit quod tu esse profiteris id est creaturam dei perfectam ut perfecta pertineat ad unigenitum creatura uero referatur ad filium sed deum unigenitum filium ioannes dixit non creaturam perfectam non ignorauit haec blasphemiae nomina dicens qui est in sinu patris et a domino suo audiens sic enim dilexit mundum deus ita ut filium suum unigenitum daret ut omnis qui credit in eum non pereat sed habeat uitam aeternam deus mundum diligens hoc dilectionis suae in eum testimonium protulit ut unigenitum filium suum daret si dilectionis hinc fides est creaturam creaturis praestitisse et pro mundo dedisse quod mundi est et ad ea quae ex nihilo sunt substituta redimenda cum qui ex nihilo substitit praebuisse non facit magni meriti fidem uilis et spernenda iactura pretiosa autem sunt quae commendant charitatem et ingentia ingentibus aestimantur deus diligens mundum filium non adoptiuum sed suum sed unigenitum dedit hic proprietas est natiuitas est ueritas est non creatio est non adoptio est non falsitas est hinc dilectionis et charitatis fides est mundi saluti et filium et suum et unigenitum praestitisse fides christi ut dei filii ad salutem necessaria praetermitto omnes de filio nuncupationes non est damnosa dissimulatio ubi de copia est electio rei profectus semper ex causa est et omne opus manifestam habet suscepti negotii necessitatem scribens utique euangelia scribendi debuit afferre rationem et uideamus quam ostenderit dicens haec autem scripta sunt ut credatis quoniam iesus est christus filius dei scribendi igitur euangelii non aliam praetulit causam quam ut omnes crederent iesum esse christum filium dei si sufficit ad salutem christum credere cur adiecit filium dei si uero christum credere ea demum fides est non christum tantummodo sed christum filium dei credidisse non est nomen filii in christo unigenito deo ex adoptionis consuetudine quod proprium est ad salutem 