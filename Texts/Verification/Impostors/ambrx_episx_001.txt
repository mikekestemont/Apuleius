ambrosius apud caesarem se quod non uenerit excusat et laudata ipsius humilitate fide ac pietate a se mitti libros petitos scribit seque uoluntati eiusdem in lucubrandis tractatibus de spiritu sancto satisfacturum spondet beatissimo augusto gratiano et christianissimo principi ambrosius episcopus non mihi affectus defuit christianissime principum nihil enim habeo quod hoc uerius et gloriosius dicam non inquam mihi affectus defuit sed affectum uerecundia retardauit quominus clementiae tuae occurrerem reuertenti tamen si non occurri uestigio occurri animo occurri uoto in quo maiora sunt officia sacerdotis occurri dico quando enim abfui quem toto sequebar affectu cui sensu ac mentibus inhaerebam et certe maior animorum praesentia est tuum quotidianum iter legebam nocte ac die in tuis castris cura et sensu locatus orationum excubiis praetendebam et si inualidus merito sed affectu sedulus et haec quidem cum pro tua salute deferebamus pro nobis faciebamus nihil hic adulationis est quam tu non requiris ego alienam nostro duco officio sed plurimum gratiae quam dedisti scit ipse nostri arbiter quem fateris et in quem pie credis refici uiscera mea tua fide tua salute tua gloria meque non solum officio publico debitas pendere preces sed etiam amore priuato reddidisti enim mihi quietem ecclesiae perfidorum ora atque utinam et corda clausisti et hoc non minore fidei quam potestatis auctoritate fecisti nam quid de litteris recentibus loquar scripsisti tua totam epistolam manu ut ipsi apices fidem tuam pietatemque loquerentur sic abraham sua manu quondam uitulum occidit at ego humilitatem tantummodo praedico in imperatore sublimem ac non amplius fidem quam uere conscia meriti tui mente dixisti quam docet te ille quem non negas quis enim alius docere te potuit ut ei non obiicias quam in te uides creaturam nihil moralius nihil expressius dici potuit creaturam enim christum dicere pro obiectu contumeliae est non pro confessione reuerentiae deinde quid tam insolens quam id eum existimare quod nos sumus docuisti igitur me a quo te discere uelle profiteris nihil tale adhuc legi nihil tale audiui quam pium autem illud quam admirabile quod in deo non uereris inuidiam de patre remunerationem pro filii amore praesumis et laudando filium non ei te posse aliquid addere profiteris sed uelle ut etiam patri te filii praedicatione commendes quod utique solus te docuit ille qui dixit qui me diligit diligetur a patre meo addidisti ad haec quia tu infirmus et fragilis non te talem laudatorem putabas ut diuinitatem uerbis augeas sed quantum possis praedices non quantum est ipsa diuinitas haec infirmitas in christo fortior est sicut et apostolus dixit cum infirmor tunc potens sum haec humilitas excludit fragilitatem ueniam plane et festinabo ut iubes ut haec praesens audiam ut haec praesens legam cum ex tuo ore procedunt misi autem duos libellos quorum iam quia tuae clementiae sunt probati periculum non uerebor de spiritu uero interim ueniam scriptioni peto quoniam quem iudicem mei sim sermonis habiturus agnoui interim tamen sententia et fides tua de domino et saluatore deprompta de dei filio redundat ad assertionem uberrimam per quam sancti quoque spiritus diuinitas sempiterna credatur ut non ei obiicias quam in te uides creaturam nec deum patrem domini nostri iesu christi spiritui suo existimes inuidere quod enim creaturae caret communione diuinum est si dominus fauerit huic etiam clementiae tuae satisfaciam uoluntati ut cuius accepisti gratiam eum plane in dei gloria praeeminentem suo nomine aestimes honorandum beatissimum te et florentissimum deus omnipotens pater domini nostri iesu christi tueri aetate prolixa et regnum tuum in summa gloria et pace perpetua confirmare dignetur domine imperator auguste diuino electe iudicio principum gloriosissime constantium in episcopum nuper electum monet ut ecclesiam in mari ac fluminibus regat quid utroque significetur promens hortatur ut aquas queis populi mentes riget colligat et cuiusmodi sermones eius esse quasue illum praecipere uirtutes oporteat ubi docuit de statera qua sermo expendatur tractat humilitatis ostensurus utilitatem exemplum affert beati ioseph praesentiumque uanitate eiusdem ioseph ac dauid historiis demonstrata populos ad ueras opes sibi parandas excitandos tradit denique ecclesiam fori cornelii ei commendans de prudentia in haereticos de iustitia in uicinos deque humanitate in seruos nonnihil addit suscepisti munus sacerdotii et in puppe ecclesiae sedens nauim aduersus fluctus gubernas tene clauum fidei ut te graues huius saeculi turbare non possint procellae mare quidem magnum et spatiosum sed noli uereri quia ipse super maria fundauit eam et super flumina praeparauit eam alluitur undis non quatitur et licet frequenter elementa mundi huius magno illisa resultent fragore habet tamen quo laborantes excipiat tutissimum portum salutis sed tamen etsi in mari fluctuat currit in fluminibus et uide ne in illis fluminibus magis de quibus dictum est eleuauerunt flumina uocem suam ex huius fluminis plenitudine quicumque acceperit sicut ioannes euangelista sicut petrus et paulus eleuat uocem suam et sicut apostoli euangelicae praedicationis uocem usque in totos fines orbis terrarum canoro diffuderunt praeconio ita et iste incipit euangelizare dominum iesum accipe ergo a christo ut et tuus sonus exeat mare est scriptura diuina habens in se sensus profundos et altitudinem propheticorum aenigmatum in quod mare plurima introierunt flumina sunt ergo et fluuii dulces atque perspicui sunt et fontes niuei qui saliant in uitam aeternam et gratae sententiae quae animos audientium spiritali quodam potu irrigent et praeceptorum moralium suauitate mulceant diuersa igitur scripturarum diuinarum fluenta habes quod primum bibas habes quod secundum habes quod postremum collige aquam christi illam quae laudat dominum sint ergo sermones tui proflui sint puri et dilucidi ut morali disputatione suauitatem infundas populorum auribus et gratia uerborum tuorum plebem demulceas ut uolens quo ducis sequatur quod si aliqua uel in populo uel in aliquibus contumacia uel culpa est sint sermones tui huiusmodi ut audientem stimulent compungant male conscium sermones enim sapientium tamquam stimuli sunt etiam sermones sicut lac quos infudit paulus corinthiis qui enim fortiorem cibum epulari non queunt succo lactis ingenii sui exercent infantiam alloquia tua plena intellectus sint unde et salomon ait arma intellectus labia sapientis et ideo circa eos qui graui ulcere uexantur utere oleo sermonis quo foueas mentis duritiam appone malagma adiunge alligaturam salutaris praecepti ut uagos et fluctuantes circa fidem uel disciplinae obseruantiam nequaquam soluto animo et remisso uigore patiaris perire admone igitur plebem domini atque obsecra ut abundet in operibus bonis renuntiet flagitiis non accendat flammarum incendia non dicam in sabbato sed in omni tempore ne comburat corpus suum fornicatio et immunditia non sit in dei seruulis quia immaculato seruimus dei filio atque in hac dumosa quondam passionum fragilitate insitiua uirtutum effloreant edoce etiam atque institue ut faciant quod bonum est et unusquisque non intermittat opus probabile siue a pluribus uideatur siue sine arbitro sit abundat enim sibi locuples testis conscientia fugiat etiam mala opprobria etiamsi se credat non posse conuinci nam etsi clausus parietibus sit et opertus tenebris sine teste sine conscio habet tamen facti arbitrum quem nihil fallat ad quem facta clamant omnia denique clamauit et uox sanguinis parricidialis facinoris luens poenas ut ei remedio sua mors fuerit quae uagum exsulem formidato per omnia momenta terrore mortis per mortem exuit nemo igitur uel solus uel cum altero aliquid turpe aut improbum faxit et si quis solus est seipsum prae caeteris erubescat quem maxime debet uereri nec concupiscat plurima quia et pauca ei plurima sunt paupertas enim et opes inopiae et satietatis uocabula sunt nec diues est qui indiget aliquo nec pauper qui non indiget nec quisquam uiduam spernat circumscribat pupillum fraudet proximum suum uae enim illi qui congregatam dolo habet substantiam et in sanguine aedificat ciuitatem fides ipsa abundat sibi satis superque censu suo diues sapienti quoque nihil alienum nisi quod uirtuti incongruum quocumque accesserit inueniet sua omnia totus mundus possessio eius est quoniam toto eo quasi suo utitur quid igitur circumscribitur frater quid fraudatur mercenarius non magna inquit omnes mercenarii omnes operarii qui tamen fructum exspectat laboris consideret quod is qui alium mercede fraudauerit debita et ipse fraudabitur sua feneratum istud offendit et postea cumulatiore mensura exsoluet ergo qui non uult amittere quod est perpetuum non eripiat alii quod temporale est nemo etiam in dolo loquatur ad proximum suum laqueus est in labiis nostris et saepe unusquisque sermonibus suis non explicatur sed inuoluitur alia piis mentibus consideranda statera qua singulorum facta trutinantur in qua plerumque ad iudicium peccata propendunt aut bene gesta peccatis praeponderant uae mihi si praecedant flagitia et ad mortis praeiudicium lethali uergant pondere tolerabilius si subsequantur omnia tamen manifesta domino et ante iudicium nec bona possunt latere nec ea quae plena sunt offensionis abscondi quam beatus qui radicem uitiorum resecare potuerit auaritiam is profecto stateram hanc non reformidabit auaritia enim plerumque sensus hebetat humanos et peruertit opiniones ut quaestum pietatem putent et pecuniam quasi mercedem prudentiae merces autem magna pietatis est et quaestus sobrietatis habere quod usui est satis quid enim in hoc mundo prosunt diuitiarum superflua cum in iis et nulla adiumenta nascendi sint nec impedimenta moriendi nam et sine integumento in hoc mundo nascimur et sine uiatico discedimus sine haereditate sepelimur pendet singulis nostrorum stalera meritorum atque exiguis uel boni operis uel degeneris flagitii momentis huc atque illuc saepe inclinatur si mala uergant heu me si bona praesto est uenia nemo enim a peccato immunis sed ubi propendunt bona eleuantur peccata obumbrantur teguntur ergo in die iudicii aut nostra opitulabuntur nobis opera aut ipsa nos in profundum tamquam molari depressos lapide mergent grauis est enim ut pote talento plumbeo suffulta iniquitas intolerabilis auaritia atque omnis superbia tetra fraudulentia bona etiam puri sermonis sinceritas et locuples apud deum etiam si inter laqueos ambulet tamen quia alii nescit insidias aut uincula innectere non alligatur illud quoque praecipuum si persuadeas ut nouerint humiliari sciant uerum humilitatis colorem naturam nouerint multi habent humilitatis speciem uirtutem non habent multi eam foris praetendunt et intus impugnant ad fucum praeferunt ad ueritatem abiurant ad gratiam negant est enim qui nequiter humiliat se et interiora eius plena sunt doli magna uirtus eius denique per inobedientiam unius hominis mors introiuit et per obedientiam unius domini iesu christi facta est uniuersorum redemptio sciuit humiliari sanctus ioseph qui cum esset a fratribus in seruitutem uenditus uel a negotiatoribus coemptus emptus in aegipti partibus a seruo regio coquorum praeposito non prosapiae nobilis conscientia quasi germen abrahamitarum dedignatus obsequia uernacula fastidiuit degenerem conditionem sed magis gnauum se et fidelem herili imperio praebuit alto intendens consilio nihil interesse in quo statu quis probabilem se praestaret sed illum esse finem bonorum ut in quocumque statu probarentur illudque praecipuum si magis mores commendarent statum quam status mores etenim quo status inferior eo uirtus eminentior talem itaque se exhibebat tam sedulum ut ei dominus suus totam domum suam crederet ipsi omnia committeret unde et uxor eius oculos iniecit in eum capta formae uenustate nihil enim ad nos si petulantibus oculis aut aetas expetitur aut pulchritudo ars desit nullum est crimen decoris illecebra facessat inoffensa est species et formae gratia itaque percita atque animi furens interpellat iuuenem et cogente libidine uicta passionum stimulis crimen fatetur uerum ille abiurat flagitium dicens nec moribus hebraeorum conuenire nec legibus ut alienum uiolent thorum quibus cura est tuendi pudoris ut integri nuptiarum integris socientur uirginibus nec ulli conueniant feminae quae legitimi usus thori nesciat religionemque sibi esse ne ebrius turpis intemperantiae ingratus herilis indulgentiae cui obsequium deberet ei grauem inferret contumeliam numquid crubescebat illum uilem dominum tamen dicere et se seruum fateri quin etiam cum ambiret mulier obsecraret etiam metu proditionis uel amoris sui lacrimas funderet ad extorquendi necessitatem nec misericordia flexus ad flagitii consensum nec coactus metu et precibus restitit nec minis cessit praeponens praemiis periculosam honestatem quam turpem remunerationem casto pudori iterum quoque mulier maioribus adorsa tentamentis cum inflexibilem aduerteret etiam secunda uice immobilem passione effera et impudentia uires ministrante iuuenem aggreditur ueste apprehensa ad cubile trahens complexum offerens et pene ceperat nisi exuisset ioseph uestem qua tenebatur ne exueret amictum humilitatis indumentum pudoris sciuit igitur humiliari qui humiliatus est usque ad carcerem et cum sustineret calumniam maluit crimen falsum subire quam uerum referre sciuit inquam humiliari quia humiliabatur pro uirtute humiliabatur in tipo eius qui se erat humiliaturus usque ad mortem mortem autem crucis qui uenturus erat ut uitam hanc de somno resuscitaret et somnium esse hunc uiuendi usum doceret in quo diuersae commutationum uices tamquam ebriae et nihil solidum nihil firmum tamquam dormientis somnium uidentes non uidemus et audientes non audimus et manducantes non satiamur gratulantes non gratulamur currentes non peruenimus uanae spes hominum in hoc saeculo qui ea quae non sunt tamquam quae sint sequenda arbitrentur itaque inanes et uacuae rerum species tamquam in somnio uenerunt abierunt astiterunt euanuerunt circumfusae et dispersae sunt teneri uidentur et non tenentur denique ubi quis audiuit dicentem surge qui dormis et de saeculi istius somno exsurrexit falsa haec intellexit omnia euigilauit et fugit somnium fugit potestas abiit cura patrimonii formae uenustas honorum studium haec enim somnia sunt quibus non mouentur qui uigilant corde sed dormientes exagitantur uadatur hunc sermonem meum sanctus ioseph non esse perpetua nec diuturna quae sunt huius saeculi qui ab initio nobilis genere censu diues subito ignobilis seruulus est et astipulatur etiam momentarias esse uices rerum etiam sancti dauid frequenter uariatus status qui despectus patri pretiosus deo triumpho nobilis inuidia uilis quamquam hoc et ad eum possit referri qui cum esset in dei forma facilis inclinare coelos descendit tamen et formam serui accipiens nostras portauit infirmitates discant bonorum operum diuitias quaerere et morum esse locupletes pulchritudo diuitiarum non in sacculis diuitum sed in alimentis pauperum est in illis infirmis et egenis melius opes lucent discant itaque pecuniosi non sua sed ea quae sunt christi quaerere ut illos et christus requirat ut illis sua largiatur impendit pro illis sanguinem suum ut ipse suum detrimentum sit quo fiat lucrum christi caduca haec omnia cum damno sine lucro illud solum est lucrum ubi fructus perpetuus ubi aeternae merces quietis commendo tibi fili ecclesiam quae est ad forum cornelii quo eam de proximo interuisas frequentius donec ei ordinetur episcopus occupatus diebus ingruentibus quadragesimae tam longe non possum excurrere habes illic illirios de mala doctrina arianorum caue eorum zizania non appropinquent fidelibus non serpant adulterina semina aduertant quid propter suam perfidiam acciderit sibi quiescant ut ueram fidem sequantur difficile quidem imbuti animi infidelitatis uenenis abolere possunt impietatis suae glutinum si tamen in iis uirus infaustum inoleuerit nec facile iis credendum putes nerui enim sunt et quidam artus sapientiae non temere credere maxime in causa fidei quae raro perfecta est in hominibus tamen si quis est qui licet suspectae sit infirmitatis et nutantis affectus purgare habitam de se opinionem uelit permitte ut satisfecisse se putet indulge aliquantulum cuius enim excluditur satisfactio auertitur animus nam etiam medendi periti cum uident notas aegritudines ut ipsi appellant medicinam quidem non adhibent sed tamen medicinae tempus exspectant nec deserunt inualidum sed lenioribus uerbis aut quibus possunt palpant delinimentis ne aut intermissa aegritudo desperatione animi grauescat aut crudior medicinam respuat eo quod ad maturitatem peruenire nequeat si indigestae insolens rerum huiusmodi medicus adhibeat manus siquidem et pomum cum immaturum exagitatur cito deperit et quia de agro exemplum sumpsimus praecipe illis inuiolata confinii seruare iura paternos custodire terminos quos lex tuetur supra fraternam charitatem frequenter est uicini gratia ille enim saepe longe hic in proximo est uitae omnis testis conuersationis arbiter delectet eum per finitima spatia laxari liberum pecus et in herba uiridi proiectum secura captare otia seruos quoque dominus iure seruitii subditos habeat pro moderamine coercitionis quasi animae consortes paterfamilias enim dicitur ut quasi filios regat quoniam et ipse dei seruus est et patrem appellat dominum coeli moderatorem potestatum omnium uale et nos dilige ut facis quia nos te diligimus maxima cum reuerentia in christo oscarius ambrosium ad se inuitat ut se in fide de filii ac spiritus sancti diuinitate confirmet librum etiam petit cui et alium de spiritu sancto iungi postulat cupio ualde ut quem recordor absentem et cum quo mente sum cum eo etiam corpore sim praesenti festina igitur ad me religiose dei sacerdos ut doceas doctrinam uere credentem non quod contentioni studeam aut uelim magis deum uerbis quam mente complecti sed ut magis aperto pectori reuelatio diuinitatis insidat docebit enim me ille quem non nego quem fateor deum ac dominum esse meum non ei obiiciens quam in me uideo creaturam qui christo nihil me addere posse confiteor uelle tamen ut etiam patri me commendem filium praedicando non ego in deo uerebor inuidiam non me talem laudatorem putabo qui diuinitatem uerbis augeam ego infirmus et fragilis quantum possum praedico non quantum est ipsa diuinitas rogo te ut mihi des ipsum tractatum quem dederas augendo illic de spiritu sancto fidelem disputationem scripturis atque argumentis deum esse conuincas diuinitas te seruet per multos annos parens et cultor dei aeterni quem colimus iesu christi imperatoribus de sinodi conuocatione gratias agit qui ad eam conuenerint exponit haereticorum tergiuersationem blasphemias ac peruicaciam memorat tandem implorat fidem imperatorum ut et eorum auctoritate exsecutioni mandentur concilii decreta et alii nonnulli haeretici coerceantur imperatoribus clementissimis et christianis beatissimisque principibus gratiano ualentiniano et theodosio sanctum concilium quod conuenit aquileiae benedictus deus pater domini nostri iesu christi qui uobis romanum imperium dedit et benedictus dominus noster iesus christus unigenitus dei filius qui regnum uestrum sua pietate custodit apud quem gratias agimus uobis clementissimi principes quod et fidei uestrae studium probauistis qui ad remouendas altercationes congregare studuistis sacerdotale concilium et episcopis dignatione uestra honorificentiam reseruastis ut nemo deesset uolens nemo cogeretur inuitus itaque iuxta mansuetudinis uestrae praeceptum conuenimus sine inuidia multitudinis et cum affectu disceptationis nec ulli de haereticis episcopi sunt reperti nisi palladius et secundianus nomina uetustae perfidiae propter quos congregari concilium postulabant de extrema orbis parte romani ecce nullus senectutis grauatus annis cuius uel sola esset reuerenda canities de ultimo sinu maris oceani uenire compulsus est et concilio nihil defuit nullus debile corpus trahens ieiuniorum stipendiis oneratum itineris est coactus iniuria fortitudinis amissae damna deflere nullus postremo pauperiem in sacerdotibus gloriosam subsidio ueniendi destitutus ingemuit unde completum est in te clementissime principum gratiane quod scriptura diuina laudauit beatus qui intelligit super egenum et pauperem quam uero graue fuisset propter duos tantum in perfidia cariosos sacerdotes toto orbe essent ecclesiae summis sacerdotibus destitutae qui etiamsi uenire propter prolixitatem itineris nequiuerint tamen omnes prope ex omnibus prouinciis occidentalibus missis adfuere legatis et attestationibus euidentibus id se tenere quod nos asserimus et in tractatu nicaeni congruere concilii designarunt sicut subiecta declarant ubique ergo nunc pro uestro imperio concinunt uota populorum nec tamen arbitrio uestro fidei assertores defuerunt nam licet euidentia essent praescripta maiorum a quibus impium est et sacrilegum deuiare tamen disceptandi obtulimus facultatem ac primo principium ipsum obortae discussimus quaestionis atque arii epistolam putauimus esse recitandam qui auctor arianae haeresis inuenitur unde et haeresis nomen accepit ea uidelicet et gratia ut quoniam arianos se negare consueuerant arii blasphemias aut incusando damnarent aut astruendo defenderent aut certe non recusarent nomen eius cuius impietatem perfidiamque sequerentur sed quia auctorem suum nec damnare poterant nec probare uolebant cum ipsi ad disceptandum ante triduum prouocassent loco et tempore constituto non exspectata conuentione prodiissent subito qui dixerant se quia christiani essent facile probaturos fugere congressum illico et disceptationem declinare coeperunt multus tamen nobis cum his sermo fuit propositae diuinae in medio scripturae disceptandi de primo ortu diei in horam septimam copia data delata patientia atque utinam pauca dixissent uel certe quae audiuimus possemus abolere nam sacrilegis uocibus cum arius solum patrem sempiternum solum bonum solum uerum deum solum immortalitatem habentem solum sapientem solum potentem dicendo expertem horum filium impia commonitione uoluisset intelligi isti arium potius sequi quam sempiternum deum dei filium et uerum deum et bonum deum et sapientem et potentem et immortalitatem habentem uoluerunt fateri multas horas frustra consumpsimus crescebat illorum impietas nec corrigi ullo poterat modo denique cum uiderent se arii epistolae sacrilegiis perurgeri resilientes de media epistolae lectione petierunt ut eorum propositis responderemus quamquam non esset ordinis neque rationis ut proposita interrumperemus responsumque esset a nobis ut damnarent arii impietates et de quibus uellent ordine locoque seruato eorum intentionibus responderemus tamen acquieuimus praeposterae uoluntati ibi tum euangelii scripta falsantes proposuerunt nobis dixisse dominum qui me misit maior me est cum aliter scriptum doceat series scripturarum redarguti de falsitate sunt ut faterentur nec tamen ratione correcti nam cum diceremus secundum carnis susceptionem minorem patre suo filium dici secundum diuinitatem autem pro testimoniis scripturarum parem patri et aequalem probari nec posse ibi esse discretionis gradus alicuius aut magnitudinis ubi esset unitas potestatis non solum illi noluerunt emendare errorem sed etiam uesaniam augere coeperunt ut et subiectum secundum diuinitatem dicerent filium quasi ulla dei secundum diuinitatem et maiestatem suam possit esse subiectio mortem denique eius non ad sacramentum nostrae salutis sed ad infirmitatem quamdam diuinitatis referunt horremus clementissimi principes tam dira sacrilegia prauosque doctores et ne ulterius populos deciperent quos tenebant sacerdotio putauimus abdicandos quoniam subditi libelli impietatibus concinebant neque enim dignum est ut eius sacerdotium sibi uindicent quem negarunt uestram fidem uestram gloriam deprecamur ut reuerentiam imperii uestri deferatis auctori censeatisque impietatis assertores et adulteros ueritatis datis apicibus clementiae uestrae ad iudicia competentia ab ecclesiae arcendos esse liminibus et ut in damnatorum locum per nostrae paruitatis legatos sancti subrogentur sacerdotes attalum quoque presbiterum de praeuaricatione confessum et palladii sacrilegiis inhaerentem parilis sententia comprehendit nam quid de magistro eius iuliano ualente dicamus qui cum esset proximus declinauit sacerdotale concilium ne euersae patriae proditorumque ciuium praestare causas sacerdotibus cogeretur qui etiam torquem ut asseritur et brachiale gothica profanatus impietate more indutus gentilium ausus sit in conspectu exercitus prodire romani quod sine dubio non solum in sacerdote sacrilegium sed etiam in quocumque christiano est etenim abhorret a more romano nisi forte sic solent idololatrae sacerdotes prodire gothorum moueat pietatem uestram sacerdotale nomen quod ille sacrilegus infamat qui etiam suorum uocibus si qui tamen superesse possunt nefandi sceleris arguitur certe domum repetat suam non contaminet florentissimae italiae ciuitates qui nunc illicitis ordinationibus consimiles sui sociat sibi et seminarium quaerit suae impietatis atque perfidiae per quosque perditos derelinquere qui episcopus esse nec coepit nam primo patauione superpositus fuerat sancto uiro marco admirabilis memoriae sacerdoti sed posteaquam deformiter deiectus a plebe est qui patauione esse non potuit is nunc mediolani post euersionem patriae dicamus proditionem inequitauit super omnibus ergo pietas uestra nobis consulere dignetur ne nos obtemperantes uestrae tranquillitatis statutis frustra conuenisse uideamur non solum enim cauendum est ne nostra sed etiam uestra decreta infamentur petimus igitur ut legatos concilii sanctos uiros aeque clementia uestra audire dignetur et cum effectu eorum quae poscimus maturius redire praecipiat ut mercedem recipiatis a domino deo christo cuius ecclesias ab omni sacrilegorum labe purgastis photinianos quoque quos et superiori lege censuistis nullos facere debere conuentus et eam quae de sacerdotum concilio data est congregando remouistis petimus ut quoniam in sirmiensi oppido adhuc conuentus tentare cognouimus clementia uestra interdicta etiam nunc coitione reuerentiam primum ecclesiae catholicae deinde etiam legibus uestris deferri iubeatis ut et uos deo praesule triumphetis qui paci ecclesiarum quietique consulitis imperatoribus quid in sinodo actum fuerit significant eosque monent ne ursinum sibi patiantur obrepere ipsum turbarum auctorem nec non infami crimine accusatum asseruantes rogant denique ut romani cleri ac simul omnium incolumitati prospiciant imperatoribus clementissimis et principibus christianis gloriosissimis ac beatissimis gratiano ualentiniano et theodosio concilium quod conuenit aquileiae prouisum est quidem clementissimi principes uestrae tranquillitatis statutis ne arianorum perfidia possit ulterius uel latere uel serpere etenim effectum concilii decretis putamus minime defuturum nam quantum ad partes spectat occidentis duo tantum reperti sunt qui auderent profanis et impiis uocibus obuiare concilio uix angulum ripensis daciae turbare consueti aliud est quo magis angimur de quo quoniam conuenimus fuit rite tractandum ne posset totum corpus ecclesiae toto orbe diffusum et uniuersa turbare nam licet frequenter conuenerimus ursinum non potuisse obrepere pietati uestrae tamen ne sancta mens uestra animique tranquillitas quae omnibus consulere gestit importuni hominis simulata adulatione flectatur deprecandos uos et obsecrandos si dignanter ducitis aestimamus non solum praecauentes futura sed etiam praeterita quae iam ipsius temeritate gesta sunt perhorrescentes nam si aliquam uiam nactus fuerit audaciae quid non ille confundat sed si unius miseratio uos inflectere potest multo magis uos precatio omnium moueat sacerdotum quis enim nostrum ei communionis societate iungetur cum indebitum sibi gradum usurpare conatus sit nec iure ad eum potuerit peruenire et quem importune affectauit importunissime repetere moliatur turbarum toties damnatus incedit adhuc quasi praeteritis non perhorrescendus exemplis qui plerumque cum arianis copulatus atque coniunctus erat eo tempore quo turbare mediolanensem ecclesiam coetu detestabili moliebatur cum ualente nunc ante sinagogae fores nunc in arianorum domibus miscens occulta concilia et suos eis iungens et quoniam ipse aperte in eorum congregationes prodire non poterat instruens et informans quemadmodum pax ecclesiae turbaretur quorum furore respirabat quod eorum posset fautores et socios emereri cum igitur scriptum sit haereticum post unam correptionem deuita neque congressu quomodo fieri potest ut eum quem societati eorum insertum uidimus non etiam assertorem perfidiae iudicemus quid etiam si deforet tamen totius orbis romani caput romanam ecclesiam atque illam sacrosanctam apostolorum fidem ne turbari sineret obsecranda fuit clementia uestra inde enim in omnes uenerandae communionis iura dimanant et ideo petimus et rogamus ut obrependi ei adimere dignemini facultatem scimus clementiae uestrae sanctum pudorem ne auditu uestro indigna ingerat non aliena ab officio et nomine sacerdotis interstrepat non inuerecunda uobis loquatur quem cum habere oportuerit testimonium etiam ab his qui foris sunt quali testimonio et ciues proprii prosecuti sunt clementia uestra meminisse dignetur pudet enim dicere inuerecundum est recensere quam turpis fama eius conuicio sauciauerit quo saltem pudore constrictus conticescere debuisset et si haberet aliquam conscientiam sacerdotis pacem ecclesiae concordiamque ambitioni suae et studio praeoptaret uerum longe alienus ab omni uerecundia per abscissum hominem paschasium signiferum furoris sui missis litteris serit turbas gentiles quosque ac perditos homines concitare conatur oramus igitur ut iam et populo romano qui post relationem praefecti urbis pendet incertus et nobis sacerdotibus securitatem interdictam importunissimi hominis abiectione tribuatis quo impetrato apud deum omnipotentem patrem et christum et dominum deum gratias iugi continuatione celebremus aguntur imperatoribus gratiae ob restitutam ecclesiae tranquillitatem eisdemque episcoporum preces promittuntur tum nuntiatis quibusdam catholicorum discidiis rogantur iidem principes ut alexandriae iubeant coire concilium cui et auxilium suum impendere non dedignentur magnum episcopis collaturi beneficium imperatoribus clementissimis christianisque et gloriosis beatissimisque principibus gratiano ualentiano et theodosio sanctum concilium quod conuenit aquileiae quamlibet etiam redundantibus gratiarum actionibus nequaquam tamen possumus beneficia uestrae pietatis aequare imperatores clementissimi atque beatissimi et gloriosissimi principes gratiane ualentiniane et theodosi dilecti deo patri et filio eius domino nostro iesu christo nam cum post multa tempora et persecutiones uarias quas catholicis intulerunt ariani maximeque uel lucius ille monachorum et uirginum impia caede grassatus sed etiam demophilus dirum perfidiae caput omnes ecclesiae dei maxime quae per orientem catholicis restitutae sint in occidentalibus autem partibus uix duo haeretici qui obuiare possint sancto concilio sint reperti quis est qui putet se gratiarum uestrarum fore idoneum relatorem sed tamen etsi beneficia uestra uerbis explicare non possumus uotis tamen concilii compensare desideramus qui licet per singulas quasque ecclesias quotidianas apud deum nostrum pro imperio uestro celebremus excubias tamen conducti in unum quo munere nihil esse pulchrius opinamur deo nostro omnipotenti et pro imperio et pro pace ac salute uestra gratias agimus quod per uos nobis pax et concordia ita sit refusa equidem per occidentales partes duobus in angulis tantum hoc est in latere daciae ripensis ac moesiae fidei obstrepi uidebatur quibus tandem nunc post concilii sententiam uestrae fauore clementiae opinamur illico consulendum per omnes autem tractus atque regiones et uicorum claustra usque ad oceanum manet una et intemerata fidelium communio 