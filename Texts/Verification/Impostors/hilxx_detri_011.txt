si ergo salus in confessione nominis est quaero cur in nomine ueritas non sit quod si in nomine ueritas est qua auctoritate creatio esse dicetur cum non creationis confessio salutem sit praestitura sed filii filius ex patre natus filium negantes antichristi haec igitur salus uera est hoc perfectae fidei meritum iesum christum filium dei credidisse non est enim dilectio in nobis ad deum patrem nisi per filii fidem et audiamus eum per epistolam loquentem omnis qui diligit patrem diligit eum qui ex eo natus est quid agis tu assertor creaturae et de non exstantibus christi nouus conditor si professionem tenes profitentis nomen recognosce an cum creatorem et creaturam patrem et filium praedicabis per assimulatas nominum uoces excludere posse te credis ne esse antichristus intelligaris si in fide tua per naturam pater est et per naturam filius est maledicus ego sum opprobrium in te alieni nominis referens sin uero simulata omnia sunt et potius nuncupata quam propria fidei tuae ab apostolo disce cognomen et audi quae sit crediti filii fides sequitur enim qui negat filium neque patrem habet qui confitetur filium et filium et patrem habet negans filium caret patre confitens filium atque habens habet patrem quaero hic quid adoptiua nomina loci habeant numquid non naturae res ista omnis est et quam naturae sit accipe ioannes et haeretici simul comparantur ait enim quia scimus quod filius dei uenit et concarnatus est propter nos et passus est et resurgens de mortuis assumpsit nos et dedit nobis intellectum optimum ut intelligamus uerum et simus in uero filio eius iesu christo hic est uerus et uita aeterna et resurrectio nostra o infelix intelligentia et dei spiritu carens et in antichristi spiritum ac nomen proficiens et nesciens ad sacramentum salutis nostrae dei filium uenisse per hoc indigna optimae huius intelligentiae sensu creaturae potius adoptiuum nomen quam uerum filium dei iesum christum esse confessa quibusnam hoc arcanorum misteriorum secretis edocta es uel quis hodie nouus huius scientiae tuae auctor est an ne secreto tibi hoc per familiaritatem amoris recumbenti in pectus suum dominus ostendit ioan xiii aut solus ad crucem sequens inter caetera suscipiendae tibi in matrem mariae praecepta haec quoque in illa specialis in te amoris contestatione didicisti ioan xix uel ad sepulcrum prior quoque petro currens adeptus es ioan xx uel intra consessus angelorum et signatorum librorum insolubiles nexus et signorum coelestium multiformes potestates et nouarum atque incomprehensibilium cantionum himnos sempiternes tam pia tibi haec per agnum ducem reuelata doctrina est ne pater pater sit ne filius filius sit ne natura natura sit ne ueritas ueritas sit apoc u haec enim apud te omnia demutantur in falsa apostolus concessa sibi optima intelligentia uerum dei filium dicit tu affirmas creationem tu praedicas adoptionem tu negas natiuitatem et cum hic uerus dei filius nobis sit et uita aeterna et resurrectio nec uita aeterna est ei nec resurrectio cui ille non uerus est et haec quidem ioannes discipulus a domino dilectus paulus christum passim praedicat uerum dei filium sed nihil ab his dissimile ex persecutore apostolus et uas electionis praedicauit qui enim sermo eius non sub filii confessione est quae epistola non de sacramento ueritatis istius coepta est in quo nomine non proprietatis significatio est cum enim dicitur reconciliati sumus deo per mortem filii sui rom u et rursum deus filium suum misit in similitudinem carnis peccati rom uiii et rursum fidelis deus per quem uocati estis in communionem filii eius i cor i quid hic haereticorum furto loci relictum est filius suus est filius eius est non adoptio eius est non creatura eius est nomen naturam loquitur ueritatem proprietas enuntiat fidem confessio testatur non intelligo quid addi possit ad naturam filii nam quod filius eius est qui esse pater creditur non incerta et infirma ille qui electionis est uas locutus est nec magister gentium et apostolus christi ambiguae doctrinae suae errorem reliquit scit qui sint adoptionis filii et qui hoc esse ac nuncupari per fidem meriti sunt ait namque quotquot enim spiritu dei aguntur hi filii sunt dei non enim accepistis spiritum seruitutis iterum in timorem sed accepistis spiritum adoptionis in quo clamamus abba pater rom uiii et fidei nostrae per sacramentum regenerationis hoc nomen est et professio nostra nobis praestat adoptionem filios enim dei opera secundum spiritum dei gesta connuncupant et clamatur a nobis potiusabba pater quam ex naturae manet proprietate quia extra naturae proprietatem est uocis officium et dici atque esse non idem est filius proprius diserte assertus epistola ad romanos graece scripta at uero quae de filio dei apostoli fides sit intelligamus nam cum omni quem habuit ad ecclesiae doctrinam sermone numquam patrem sine filii confessione loqueretur tamen ut ueritatem nominis huius quanta posset humani sermonis significatione monstraret ait quid ad haec si deus pro nobis quis contra nos qui filio proprio non pepercit sed tradidit eum pro nobis num quidnam etiam nunc adoptionis in eo erit nuncupatio in quo proprietatis est nomen apostolus enim uolens charitatem erga nos dei ostendere ut magnificentia dei dilectionis ex comparationis genere nosceretur non pepercisse deum proprio filio suo docuit non utique pro adoptandis adoptato neque pro creatis creaturae sed pro alienis suo pro connuncupandis proprio quaere uirtutem dicti ut magnitudinem charitatis intelligas quid sit proprium expende ne ignores ueritatem nunc enim apostolus proprium ait filium cum in multis uel suum uel eius saepe dixisset et quamuis multi codices per translatorum simplicem intelligentiam in hoc loco pro proprio filio suo filio conscriptum habeant tamen graecitas qua lingua apostolus est locutus proprium nunc magis quam suum nuncupat et licet communis intelligentiae sensu non satis inter proprium et suum differat uerum apostolus cum in caeteris aliis dictis suum filium commemorasset quod est graece tamen in hoc loco secundum quod ait qui proprio filio non pepercit naturae uiritatem significanter expressit ut qui superius filios plures per spiritum adoptionis demonstrasset nunc unigenitum deum filium proprietatis ostenderet inexcusabilis est qui christum filium dei negat antichristum pro christo est suscepturus non est humanus hic error neque in negando dei filio uitium ignorantiae est ubi ignorari non licet quod negatur creatura ex nihilo subsistens dei filius dicitur hoc si nec pater locutus est nec filius testatus est nec apostolus praedicauit tamen audere eloqui hoc est christum non ignorare tantummodo sed odisse cum enim pater de filio suo dicat hic est matth iii et filius de se dicat qui tecum loquitur ipse est ioan ix et petrus confiteatur tu es matth xui et ioannes testetur hic uerus est i ioan u et paulus non desistat praedicare de proprio non intelligo aliud quam negandi esse odium ubi imperitiae error non excusatur in crimine loquitur haec interim loquitur plane per aduentus sui prophetas ac praeuios ipse ille qui postea erit in antichristo locuturus salutarem fidei confessionem his tentamentis nouis inquietans ut primum conscientiae nostrae quia ita eredimus intelligentiam filii naturalis auellat deinde ipsum illud quod adoptiuum erit reliquum nomen excludat nam cum quibus seu in quorum sententia creatura est christus necesse est ut cum his antichristus ipse sit christus quia filii proprietatem creatura non habeat et dei se ille filium mentiatur et per hoc a quibus hic dei filius iam negatur ab his tunc christus ille credatur ad sanitatem merendam fides filii dei praeexigitur quas oro spes inanis furor expetis et qua salutis tuae fiducia creaturam esse christum potius quam filium blasphemo ore contendis oportuerat te ex euangeliis nosse ac tenere fidei huius sacramentum nam cum dominus possit omnia tamen in unoquoque eorum qui orabant operationis suae effectum meritum esse uoluit confessionis neque enim ei uirtutem qui dei uirtus est confessio orantis addebat sed fidei erat praemium hoc mereri namque cum martham rogantem pro lazaro interrogauit an eos qui in se credidissent mori non crederet in aeternum ad illa conscientiae suae fidem elocuta est dicens utique domine ego credidi quia tu es christus filius dei qui in hunc mundum uenisti ioan xi confessio haec aeternitas est et fides ista non moritur martha deprecans fratris sui uitam interrogata an ita crederet ita credidit quam rogo uel a quo uitam exspectat hoc denegans cum sola sit uita sic credere magnum est enim fidei huius sacramentum et perfecta confessionis istius beatitudo est ad salutem animae eadem a caeco iam uidente postulatur caeco a natiuitate dominus uisum indulserat et naturae damnum naturae dominus exemerat et quia caecus hic ad gloriam dei natus fuerat ut in christi opere dei opus posset intelligi non exspectata ab eo fuit fides confessionis sed qui in receptis oculis auctorem tanti sibi muneris nesciebat meruit hoc postea ut fidem disceret non enim caecitatis depulsio uitae aeternitatem afferebat ob quod dominus iam sanum et de sinagoga eiectum interrogat dicens tu credis in filium dei ioan ix ne damnum sibi putaret esse se carere sinagoga cui immortalitatem fides haec confessa redhiberet et cum ille incertus etiamnum respondisset quis est domine ut credam in eum numquid ab hoc sicut a caeteris dominus qui orabant sanitates confessionem fidei ad salutem merendam reposcit non utique nam haec iam ad caecum uidentem locutus est sed ob id tantum ut responderet ille credo domine ibid quia responsionis fides non caecitatis sanitatem esset allatura sed uitae et uirtutem dicti huius diligenter retractemus interrogat dominus tu credis in filium dei si utique sola christi qualiscumque confessio fidei esset consummatio dictum fuisset tu credis in christum sed quia haereticis pene omnibus hoc nomen in ore esset futurum ut christum confiterentur et filium tamen negarent id quod christo proprium est ad fidem poscitur id est ut credatur in dei filium credidisse autem in dei filium quid proficit si credatur in creaturam cum a nobis fides in christo non creaturae dei sed filii postuletur filium dei daemones non nescierunt an ne huius nominis proprietatem daemones nescierunt dignum enim est haereticos non iam apostolicis doctrinis sed daemonum ore conuinci clamant enim et saepe clamant quid mihi et tibi est iesu fili dei altissimi luc uiii inuitis ueritas elicuit confessionem et naturae potestatem testatur dolor obediendi uirtute uincuntur cum possessa diu corpora deserunt honorem reddunt dum naturam confitentur dei se inter haec filium christus et opere testatur et nomine unde tibi inter istas confitentium daemonum uoces o haeretice nomen creaturae et indulgentia adoptionis iudaei filium dei christum scierunt etsi qui esset christus nescierunt ariani in christum contumeliosiores quam iudaei quid sit christus ab his saltem qui nesciunt disce ut impietatem tuam ipsa illa ignorantium necessaria professio arguat namque cum iudaei christum corporeum nescirent scirent tamen eum qui christus esset esse filium dei cum falsis aduersus eum testibus sine ulla ueritatis assertione uterentur sacerdos eum ita interrogat tu es christus filius benedicti marc xiu sacramentum nescientes naturam tamen non ignorant neque interrogant an christus dei filius sit sed an hic sit christus filius dei error in homine est non in dei filio nam non quod christus dei filius sit ambigitur atque ita dum interrogatur an hic sit tamen quod christus sit dei filius non negatur et qua tandem rogo tu istud fide denegas quod ne ipsi quidem negant qui nesciunt cum enim perfecta scientia sit christum dei filium ante saecula manentem etiam ex uirgine nosse natum ipsi quoque qui de maria natum nesciunt dei tamen filium esse non nesciunt et uide in quod te negando filium dei iudaicae impietatis consortium miscuisti quam enim illi damnationis in eum causam attulerint testantur dicentes et secundum legem debet mori quoniam filium dei se fecit anne non hoc etiam impiae tuae uocis opprobrium est cur se filium dicat quem tu esse asseras creaturam ille dei confitendo se filium reus mortis ab his iudicatur tu eum dei filium negando quaero quid iudices professio enim eius ita iudaeis ut tibi displicet interrogo an diuersae ab eis sententiae maneas a quibus non diuersus sis uoluntate eadem enim filium dei eum esse impietate tu denegas illi tamen eo crimine minore quod nesciunt nesciunt enim de maria christum sed christum dei filium esse non ambigunt tu quia christum non potes nescire de maria christum tamen dei filium esse non praedicas illis in eo quod nesciunt potest adhuc in tuto salus esse si credant tibi iam omnia clausa sunt ad salutem qui negas quod ignorare iam non potes non enim ignoras esse filium dei usque adeo ut adoptionis nomen indulgeas ut creaturam connuncupatam filium mentiaris naturam autem quantum in te est auferens auferres quoque si tibi liceret et nomen sed quia id non licet naturam nomini non relinquis ne quod filius dicitur uerus dei filius sit christum uere filium dei confitentur apostoli habueras in confessione eorum quibus desaeuiente uento et turbato mari in uerbi iussu erat restituta tranquillitas ut et tu uerum dei filium confitereris et eorum uoce utereris uere filius dei est sed te saeuiens spiritus in naufragium uitae rapit et mentis tuae motibus tamquam fluctuoso mari incumbens procella dominatur confitetur et qui crucifixerat centurio si tibi haec nauigantium ex eo incerta fides uidebitur quia existimabitur esse apostolorum mihi tamen etsi minus praestat admirationis plus tamen affert auctoritatis uerumtamen etiam gentium in eo fidem sume audi enim inter saeuas crucis custodias romanae cohortis edomitum ad fidem militem loquitur namque conspectis tantae uirtutis operationibus centurio uere dei filius erat iste hoc post emissum spiritum discissum templi uelum et mota terra et scissa saxa et sepulcra patentia et mortui resurgentes testantur et homo gentilis perfidiae confitetur uirtutis naturam agnoscit in gestis naturae ueritatem profitetur in nomine tanta ratio ueritatis et tanta uis fidei est ut uincat uoluntatem ueri necessitas et christum dominum gloriae aeternae uere dei filium esse nec qui crucifixerat denegaret in exordio exponitur libri huius praestantia scribendi causae arianorum uafrities qui huc usque delusa sit ac repulsa aduersandi eis discrimen ne uidelicet arium confutans sabellio ac rursus sabellium impugnans photino fauere uideatur et in rem ecclesiae quomodo se inuicem arius sabellius ac photinus uincant aut uincantur quibus breuiter explicatis eum qui uere ex natura filius dei est uere quoque per naturam salua unius et non singularis dei fide deum esse comprobatur ut pote cui dei nomen natiuitas ex deo diuina cum natura tum potestas ac denique quia se ipse deum profiteatur quamquam fatetur hilarius cum argumento ex natiuitate petito ita connexa esse caetera ut seorsim tractari nequeant ac primo quidem ponit naturam rei nomine semper significari nisi ratione adiectorum aduentitium et non proprium esse indicetur de filio autem ita a ioanne dici et deus erat uerbum et a thoma dominus meus et deus meus ut hae appellationes etiam ex adiunctis ueram in eo dei naturam exprimant cui uero non secus ac patri naturae diuinae proprium nomen unius est cum ipso naturae ac proinde ipse cum patre non duo dii sed unus est leuiter hic attingit uerbi sapientiae ac uirtutis cognomina eaque filio aptata esse declarat ut in patre absque ulla ipsius diuisione aut demutatione subsistere ostendatur subiicit deinde non minus per se esse notum nato eam inesse naturam ex qua subsistit nec dubitari posse quin ex deo natus sit christus quem ob hoc maxime interficere uolebant iudaei quia proprium sibi patrem dicebat deum aequalem se faciens deo natiuitas autem sicut et aequalitas nec solum patitur nec diuersum ex eo ipso sermone quem tunc christus ad iudaeos habuit illius ex deo natiuitatem simul et paternae naturae unitatem demonstrari pluribus euincit naturae quidem unitatem dum operatur quod pater dum omnia eademque facit dum una utriusque in mortuis uiuificandis potestas unus honor una iniuria dum denique omne iudicium habet natiuitatem uero dum filium sese uocitare non desinit dum ita agit quod pater ut tamen non ab se ita eadem ut tamen similiter ita iudicium omne habet ut tamen a patre sit acceptum quod quidem confirmatur tum ex iudaeorum intelligentia qui christum his dictis se uere dei filium uereque deum praedicare intellexerunt tum ex ipsius christi responsis quibus non se male intellectum retulit sed inique non creditum cum dictorum fidem opera facerent postremo ex iis quae christus a philippo ut patrem sibi ostenderet rogatus perorauit ipse se et ex patre natum et unius eiusdemque cum eo naturae diserte docere demonstratur hic liber superioribus praestat scribendi causae haereticorum subtilitas septimus hic nobis aduersum nouae haereseos uesanam temeritatem liber scribitur caeteris quidem anterioribus numero posterior sed ad perfectae fidei sacramentum intelligendum aut primus aut maximus in quo non ignoramus quam difficile atque arduum iter doctrinae euangelicae scandamus a quo quamuis consciae infirmitatis nostrae trepidatione reuocemur tamen fidei aestu incitati et haereticorum furore commoti et periculo ignorantium perturbati quae loqui non audemus silere non possumus utriusque discriminis metu subditi ne destitutae ueritatis rea in nobis sit aut taciturnitas aut praedicatio incredibilibus etenim se corrupti ingenii artibus haeretica subtilitas circumegit primum ut fingeret religionem deinde ut omnium simplicium aurium securitatem uerbis falleret tum praeterea ut se prudentiae saeculi coaptaret postremo ut ueritatis intelligentiam per speciem editae rationis auerteret nam prostestata in epistola lib iu et ui relata deum unum mentita pietatem est professa rursus dei filium audientes fefellit in nomine dicens etiam non fuisse ante quam nascitur mundi sapientiae satisfecit indemutabilem quoque et incorporeum deum confitens natiuitatem dei ex deo per demonstrationem subdolae rationis exclusit nostris aduersum nos usa doctrinis et ecclesiae fide contra ecclesiae fidem pugnans grauissimo aduersum nos uel responsionis uel silentii periculo comparato dum per ea quae non negantur ea praedicat quae negantur quid epistola sua tentarint ingerere qui eis occurrerit hilarius liber superior uerum filium hic ostendit deum uerum et quidem caeteris superioribus libris admonitos a nobis legentes meminimus ut totius blasphemiae editionem pertractantes animaduerterent non aliud laborari quam ut dominus noster iesus christus neque dei filius neque deus esse credatur dum ei concessis tantum ex quadam adoptione nominibus et dei natura negatur et filii cum et indemutabilis atque incorporeus deus sicuti et est idcirco affirmatur ne filius natus ex deo sit et deus pater ob id tantum in confessione deus unus sit ne in fide nostra deus christus sit quia nec natiuitatis intelligentiam natura incorporalis admittat et dei ex deo fidem unus tantum nobis deus in confessione dissoluat sed superioribus iam libellis fallacem hanc eorum atque inutilem praedicationem ex lege ac prophetis docentes eam responsionis formam tenuimus quae in deo ex deo praedicato et uno deo ac uero professo neque in unius ueri dei unione deficeret neque ad fidem dei alterius excederet dum neque solitarius nobis deus in confessione neque duo sunt et inter haec unum neque negando neque confitendo fidei conseruata perfectio est dum et quod unum sunt refertur ad utrumque et uterque non unus est hoc igitur perfectae fidei indissolubile sacramentum euangelicis atque apostolicis doctrinis absoluturi non aliud primum debuimus quam dei filium uerae natiuitatis subsistentem naturam cognitioni audientium intimare neque aliunde aut ex nihilo sed ex deo esse filium manifestare quod quia secundum ea quae anteriore libro edita sunt ambigi non potest quin cessante adoptionis nomine uerus filius ex ueritate natiuitatis sit ea nunc quoque ex euangeliis proferimus ut quia filius uerus est uerus quoque deus esse noscatur quia neque uerus filius erit nisi uerus et deus est neque uerus deus nisi uerus et filius est haeresim unam confutans uix fugit suspicionem alterius sabellius arius hebion photinus nihil humanae naturae grauius est periculi conscientia nam ea quae aut ignorata aut repentina sunt habent quidem miserabilem securitatem sed non habent metum futuri quia non ignaro accidentium anxietas ipsa poena patiendi est non ego nunc nauem e portu soluo naufragii ignarus neque iter ineo infestos nescius latronibus saltus nec libiae arenas incertus scorpiones ubique et aspides et basiliscos adesse transcurro nihil sollicitudini meae nihil conscientiae uacat sub specula enim omnium haereticorum ad occasiones singulorum uerborum in os meum pendentium loquor et omne sermonis mei iter aut angustiis praeruptum aut foueis incisum aut laqueis praetensum est iam quod arduum ac difficile sit minus conqueror non meis enim sed apostolicis scando gradibus mihi uero aut angustiis decedere aut in defossa incidere aut plagis illaqueari semper in periculo semper in metu est praedicaturo enim secundum legem et prophetas et apostolos unum deum adest mihi sabellius totum me sub uerbi huius professione tamquam desideratum cibum morsu saeuissimo transuorans negantem me rursum contra sabellium unum deum et confitentem uerum deum dei filium exspectat noua haeresis ut a me duos deos arguat praedicari natum quoque dei filium ex maria dicturo hebion quod est photinus assistit auctoritatem mendacii sui ex professionis ueritate sumpturus de caeteris taceo qui ab omnibus esse extra ecclesiam non ignorantur hoc uero damnatum et abiectum licet frequenter sed internum hodie adhuc malum est impie multos ad unius dei professionem galatia nutriuit male in totum pene orbem quos negat duos deos alexandria protulit pestifere natum iesum christum ex maria pannonia defendit et ecclesia inter haec periclitatur ueritatem non tenere per uera dum ea ei ad irreligiositatem ingeruntur quibus religio et confirmatur et deperit non enim unum deum pie possumus praedicare si solum supple praedicamus quia non erit deus filius in solitarii fide at uero dei filium sicut est deum praedicantes periclitamur in hominum existimatione fidem dei unius non tenere et eiusdem periculi res est unum negare cuius est et solitarium confiteri et haec quidem mundi stulta non sentiunt dum his neque in non solo significari unus uidetur neque in uno non solus intelligi ueritatis uis ecclesia sinu suo tenere omnes peroptat ex ipsis haeresibus cognoscitur una est de haeresibus se inuicem uincentibus triumphum agit sed eam ut spero ecclesia doctrinae suae lucem etiam imprudentiae saeculi inuehet ut licet fidei sacramentum non suscipiat tamen aduersum haereticos ueritatem sacramenti a nobis intelligat praedicari magna enim uis est ueritatis quae cum per se intelligi possit per ea tamen ipsa quae ei aduersantur elucet ut in natura sua immobilis manens firmitatem naturae suae quotidie dum attentatur acquirat hoc enim ecclesiae proprium est ut tunc uincat cum laeditur tunc intelligatur cum arguitur tunc obtineat cum deseritur omnes quidem illa secum atque intra se uellet manere nec ex tranquillissimis sinibus suis alios aut abiicere aut perdere dum indigni fiunt tantae matris habitaculo sed discedentibus ex ea haereticis uel abiectis quantum amittit occasionis largiendae ex se salutis tantum adsequitur ad fidem expetendae de se beatitudinis cognosci enim hoc ex ipsis haereticorum studiis promptissimum est namque cum ecclesia a domino instituta et ab apostolis confirmata una omnium sit ex qua se diuersarum impietatum furens error absciderit nec negari possit ex uitio malae intelligentiae fidei exstitisse dissidium dum quod legitur sensui potius coaptatur quam lectioni sensus obtemperat tamen dum sibi partes singulae aduersantur non solum suis sed aduersantium est intelligenda doctrinis ut dum aduersum unam eam omnes sunt impiissimum tamen errorem omnium per id quod sola est atque una confutet haeretici igitur omnes contra ecclesiam ueniunt sed dum haeretici omnes se inuicem uincunt nihil tamen sibi uincunt uictoria enim eorum ecclesiae triumphus ex omnibus est dum eo haeresis contra alteram pugnat quod in haeresi altera ecclesiae fides damnat nihil enim est quod haereticis commune est et inter haec fidem nostram dum sibi aduersantur affirmant sabellii error eiusque confutatio unum deum sabellius praedicat filii natiuitate sublata dum naturae uirtutem quae operata in homine est deum esse non ambigit sacramento etenim filii ignorato per gestorum admirationem fidem uerae generationis amisit et dum audit qui me uidit et patrem ioan xiu indiscretae et indissimilis in patre et filio naturae impie arripuit unionem non intelligens naturalem unitatem sub natiuitatis significatione monstrari cum per id quod in filio pater uidetur confirmatio diuinitatis sit non natiuitatis abolitio cognitio itaque alterius in altero est quia non differt alter ab altero natura et in quo nihil differunt in eo indifferens contemplatio est de proprietate naturae nec sane ambigi potest quin ex se speciem dei formae qui in forma dei manebat ostenderet succedit quoque ad huius prauae opinionis stultum furorem etiam hoc dictum domini ego et pater unum sumus naturae enim indissimilis unitas irreligiose ad unionis profecit errorem et rationem dicti uirtus sola intellecta non tenuit non enim solitarium significat ego et pater unum sumus nam coniunctio ea quae significat et patrem intelligentiam non admittit unius et illud quod sumus non patitur singularem hoc uero quod unum sumus non natiuitatem adimit sed naturam non discernit in genere dum neque unum diuersitatis est nec sumus unius est ut sabellius et arius secum pugnantes rem agant ecclesiae compinge huius sabellii furori praesentium haereticorum arianorum furorem ut aduersum sabellium sibi adsint legisse se asserent pater maior me est ioan xiu et nihil uel ex natiuitatis sacramento uel ex misterio euacuati a se dei et assumptae carnis intelligentes naturae facient deminutionem professione maioris contendent enim aduersum sabellium filium esse eo usque ut et minor patre sit ut et honorem praeteritum reposcat et mori timeat et mortuus sit contra uero ille sabellius naturam dei defendit in gestis et cum unum deum nouella haec nunc haeresis non negabit ne filium deum credat sabellius tamen deum unum ne filius omnino exstet in professione retinebit hic arius filium operantem ingeret hic sabellius deum in operibus esse contendet hic unum dicet iste unum deum negabit sabellius se ita tuebitur dicens opera quae gesta sunt praeter quam dei natura non efficit peccatorum remissio curatio infirmitatum claudorum cursus caecorum uisus mortuorum uita a deo solo est non alia natura quam quae sui conscia est diceret ego et pater unum sumus quid me in substantiam alteram rapis quid in deum alium sollicitas gesta quae propria dei sunt deus unus haec gessit clamabunt uero contra haec dissimilem deo patri filium praedicantes non minus ore uipereo sacramentum salutis tuae nescis credendus est filius per quem saecula facta sunt per quem formatus homo est qui per angelos legem dedit qui de maria natus est qui missus a patre est qui crucifixus est mortuus et sepultus est qui de mortuis resurgens in dextris dei est qui uiuorum iudex est et mortuorum in hunc renascendum est hic confitendus est huius regnum est promerendum uterque hostis ecclesiae res ecclesiae agit dum sabellius deum ex natura in operibus praedicat hi uero ex sacramento fidei filium dei confitentur photini cum ario et sabellio discordia idem praestat ecclesiae fides contra praedictos haereticos iam uero qua fidei nostrae uictoria hebion qui photinus est aut uincit aut uincitur dum sabellium arguit cur hominem neget filium dei dum ab ariomanitis confutatur cur in homine nesciat dei filium aduersum sabellium euangelia sibi ex filio mariae defendit arius ei euangelia per solum mariae filium non relinquit aduersum hunc sabellium qui filium negat homo ab eo photino usurpatur in filium ab hoc ei qui ante saecula filium nesciat filius dei solum negatur ex homine uincant ut uolunt quia se inuicem uincendo uincuntur dum et hi scil ariani qui nunc sunt de natura dei confutantur et sabellius de sacramento filii refellitur et photinus natum ante saecula dei filium uel ignorare arguitur uel negare sed inter haec ecclesiae fides euangelicis atque apostolicis fundata doctrinis et aduersus sabellium tenet filii professionem et aduersus arium dei naturam et aduersus photinum saeculi creatorem et hoc uerius quod haec ab his inuicem non negantur naturam enim dei in operibus sabellius praedicat sed operantem filium nescit hi uero filium nuncupant sed ueritatem in eo naturae dei non confitentur hominem autem photinus usurpat sed in usurpato sibi homine natiuitatem dei ante saecula ignorat ita dum quae unusquisque defendit aut damnat ueritatem fidei nostrae haec ipsa prout sunt religiose et defendentis et damnantis ostendunt praedictorum ratio dicendorum argumentum haec igitur a me demonstranda paucis fuerunt non copiae studio sed ratione cautelae primum ut haereticorum incerta esse omnia et erratica noscerentur cum quando sibi pro nobis inuicem dissiderent tum deinde ne me horum 