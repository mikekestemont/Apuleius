epistola ad galatas missa dicitur ab apostolo ab epheso ciuitate et idcirco quidam illam praemittunt epistolam hanc ordinant consequentem summa autem huius epistolae haec est errare galatas quod ad euangelium fidei quod est in christo adiungant iudaismum corporali intellectu obseruantes sabbatum et circumcisionem item caetera opera quae ex lege perceperant his rebus motus paulus scribit hanc epistolam eos uolens corrigere et a iudaismo reuocare ut fidem tantum in christum seruent et a christo spem habeant salutis et promissionum eius scilicet quod ex operibus legis nemo saluetur ut refutet ergo ista quae adiungunt confirmare uult euangelium suum ut autem det auctoritatem euangelio suo adhibet principia dicens se esse apostolum non ab hominibus neque per hominem his diuisionibus quod euangelium reuelatione susceperit iudaeus et acriter iudaeus quod post triennium hierosolimam ad petrum uenerit quod quindecim diebus cum eo fuerit quod hierosolimam post quatuordecim annos redierit quibus omnibus hoc ostendit nihil se ab his didicisse uel propter exiguam praesentiam uel propter longam absentiam confirmata igitur auctoritate quod a deo susceperit euangelium domino nostro iesu christo subiungit ipsa praecepta id est non esse iungendum corporalem intellectum iudaismi et id se dicit olim ostendisse et egisse cum ageret etiam contra petrum deinde exsequitur hoc ipsum asserens unum esse euangelium quod ipse docuit et longe errare eos qui iudaismi praecepta iungunt et obseruationem haec igitur quemadmodum tractet suo loco diuidemus interim ad principium epistolae reuertamur paulus apostolus non ab hominibus neque per hominem sed per iesum christum et deum patrem qui suscitauit illum a mortuis et qui mecum sunt omnes fratres ecclesiae galatiae ordo in principio sententiae hic est paulus apostolus et qui mecum sunt omnes fratres ecclesiae galatiae et hic se laudat apostolus non ab hominibus missum neque per hominem sed per dominum christum et deum patrem qui suscitauit illum a mortuis ostendens quis cum quibus et quibus scribat et cum soleat de se tantum profiteri paulus apostolus romanis corinthiis ut oneraret galatas et in errore graui notaret coniunxit secum etiam omnes fratres qui cum eo erant quod et ipsi illis scribant faciens eis pudorem quod contra omnes sentiunt non ab hominibus neque per hominem quo maiorem uim faciat praeceptorum suorum et euangelii quod annuntiat quippe correcturus galatas dicit se non apostolum esse aut ab hominibus aut per hominem sed esse per iesum christum et deum patrem ergo credendum mihi et habenda fides et uerum euangelium est quod profero quippe per iesum christum et deum patrem apostolus ergo inquit non ab hominibus neque per homines quoniam non per apostolos de quibus dicit quia et paucos dies cum ipsis fuit et quia dexteras sibi dederunt nihil ergo ab ipsi didicit neque per hominem uel per prophetam aliquem ut ambigue neque per christum hominem sed per christum qui in homine christus enim et deus et homo non ab hominibus neque per hominem cum dicit ab hominibus significare uidetur matthiam qui ab hominibus didicit hic enim suppositus est in locum proditoris ergo ab hominibus didicit quod autem dixit neque per hominem intelligit quod non missus aut doctus est ab homine sed per iesum christum scilicet deum ergo in eo quod dixit non ab hominibus apostolos innuit quoniam apostolus paulus sicuti probauit a nullo apostolo qui cum christo fuit aliquid didicit item ne cum per christum didicerit negare uideatur ut quidam haereticus blasphemus quod fuerit homo christus adiiciens non per hominem quid illud sit subiungit dicendo sed per iesum christum et deum patrem cum negauit utique per hominem et subiunxit per christum intelligi licet per deum christum sed quoniam subiunxit per deum patrem idcirco quidam uix a paulo nominatum deum dicunt christum uerum in multis locis probauimus deum dictum etiam a paulo etiam hic quoque intelligi licet etenim si dictum est non per hominem et subiunctum sed per christum intelligendum est quod et christus deus est quoniam tamen deus quae facit per christum facit sicuti multis ostendimus idcirco dictum per christum et deum patrem qui excitauit illum a mortuis utique ne diceretur quo modo per christum didicisti qui christum non secutus es et christus mortuus est addidit quod resuscitauerit deus christum a mortuis ergo christus me docuit qui resuscitatus est a mortuis resuscitatus autem dei patris uirtute quod sit hoc misterium resuscitati filii a mortuis saepe exposuimus saepe cum occasio erit dicemus et qui mecum sunt omnes fratres ordinem iam supra huius sensus ostendit paulus apostolus et qui mecum sunt omnes fratres quid subiungitur ecclesiae galatiae seruata consuetudine qua addimus aut salutem aut aliquid tale gratia uobis et pax a deo patre et domino nostro iesu christo qui se dedit pro peccatis nostris ut liberaret nos de praesenti saeculo malo secundum uoluntatem dei et patris nostri cui est gloria in saecula saeculorum memores simus quid in epistola agat hac apostolus quoniam galatas reprehendit et corrigere cupit ut in christum fidem habeant et ab ipso solo spem salutis spem aeternitatis expectent remissionem peccatorum et omnino ne sibi credant prodesse uel opera legis uel sabbata uel circumcisionem ergo in principio pacem illis precatur et gratiam a deo et deinde adiunxit a christo quia in christo sunt omnia nostra bona et probat in christo esse omnia et per christum omnia cum dicit qui se dedit pro peccatis nostris ut liberaret nos de praesenti saeculo malo ergo ipsius beneficio ipsius gratia a deo quidem patre sed passione eius nos de praesenti saeculo maligno liberamur et liberamur per christum sed uirtute dei dei scilicet cui est gloria per omnem aeternitatem si igitur deus aeternus et gloria eius in aeternum et ex dei uoluntate christus misterio functus pro peccatis nostris se dedit ut nos liberaret omnes liberatio ex dei uoluntate per christum est quod si per christum est ultra nihil quaerendum et uana sunt illa quae galatae adiungunt id est iudaismus opera legis et sabbati obseruatio et circumcisio miror quod sic tam cito transferimini ab eo qui uos uocauit in gratiam in aliud euangelium cum euangelium certum sit quod annuntiat apostolus paulus id est christum dei filium uirtutem dei in salutem omnibus credentibus siue graecis siue iudaeis nihilque praeterea sed omnem spem salutis et gratiae dei circa nos in fide esse circa christum ut eum credamus dei filium esse pro nobis passum esse resurrexisse exinde nos quoque resurgere cum remissione peccatorum quod est uerum euangelium quod annuntiat paulus siquis aliud adiungit idest iudaismum et circumcisionem et sabbati obseruationem et caetera peccat huiusmodi atque alienus a ueritate est cum igitur galatae adiungendum putauerint iudaismum ad euangelium apostoli ideo ait miror quod sic tam cito transferimini primum enim peccatum est cito transferri non enim habet rationem cum cito aliquid transfertur et deinde quod transfertur quoniam ab aliquo transfertur uideamus ergo a quo ab eo inquit qui uos uocauit in gratiam etenim christus qui pro nobis omnibus passus est in gratiam nos uocauit si in ipsum credamus non enim magnum est gratiam eius consequi si modo cum sequamur credentes misterio suo ista praestitisse et id gratis et sine labore et sine magnis operibus hoc cum sit nobis ab eo praestitum cito ab eo transferri magnum est mirandi argumentum ut transferri maluerint in aliud euangelium sociantes iudaismi disciplinam unum autem est euangelium solumque unum christum credere dei filium esse christum cum passione sua et aduentu in carne et resurrectione ac passione soluisse omnia peccata uicisse mortem corruptionem omnem exterminasse hoc est solum euangelium ideo adiungit quod non est aliud solum enim illud est quod supra diximus aliud enim non est neque ex operibus mereri salutem neque ex sabbati obseruatione neque ex circumcisione euangelium est id est salus nostra nisi si aliqui sunt qui uos conturbant et uolunt conuertere euangelium christi dicit ergo quorumdam opera fieri non ex ueritate ut cum uolunt uos conturbare et quasi minus docti sitis uos docere conuertunt euangelium christi cum euangelium non sit nisi christi illud uero quod ex operibus est aut ex circumcisione christi non est etenim ista carnaliter intellecta christi non sunt si autem spiritaliter intelliguntur ut circumcisio sit cordis et omnia quae in carne sunt spiritaliter intelligantur haec inquam christi euangelium sunt porro autem qui ad opera et ad ea quae sunt carnalia descendunt christi euangelium non habent ergo qui uos obseruare uel sabbatum uel neomenias uel circumcisionem uel caetera quae operibus fiunt uolunt et iubent isti christi euangelium non habent unde uolunt uos conuertere a christi euangelio porro autem cum in christum credideritis et in christo omnia speranda uolunt uos conturbare dum aliud suadent sed et si nos uel angelus de coelo uobis euangelizauerit praeter quam quod euangelizauimus uobis anathema sit acrius ac uehementius coactum sensum coniunxit errare omnes si praeter euangelium christi quid annuntiauerint siquid nos ipsi quibus iam credidistis uel amplius angelus licet angelus de coelo aliter euangelizauerit uobis aliter scilicet praeter euangelium christi quod quidem nos euangelizauimus anathema sit hoc enim dixit praeter quam quod euangelizauimus uobis et mihi ergo si aliter euangelizauero et angelo qui de coelo sit si inquit aliter enuntiauerit quam nos semel enuntiauimus uobis sit anathema id est quod supra exposuimus repudietur et sit ille sine praemio immo magis cum poena malefacti sui sicuti praediximus potest uideri quia et in superioribus tale aliquid praedixerit ut anathema sit illis qui aliter praedicant euangelium sed ideo dixit sicuti praediximus ut adiiceret et nunc iterum dico ut de hoc ipso quod nuper dixit intelligatur sicuti praediximus et nunc iterum admoneo quid illud quod supra dictum est si quis uobis euangelizauerit praeter quam quod accepistis anathema sit idest siue ego aliter praedixero et enuntiauero euangelium siue angelus siue quilibet alius anathema sit adiicit autem fortiorem rationem quia non hoc quod agit ideo agit ut hominibus suadeat sed ut misterium compleat quod ei mandatum est sic enim adiungit modo enim hominibus suadeo an deo non enim inquit hoc quod ago ago propterea ut hominibus suadeam sed suadeo ante dominum deum cui uelim placere ut id quod mandatum est exsequar graecus aliter habet modo enim hoc est non euangelizo homines neque quae hominum sunt sed deum persuadere enim non homines uolo sed deum christum ergo et sic habeo necessitatem et metum uera dicendi et non alia et alia dicendi aut quaero hominibus placere non enim ea ago quae pro hominum commoditate sint ut hominibus placeam sed ut placeam deo in eo quod obsequium praesto et mandata compleo fortius autem adiungit illud quod dicit si adhuc hominibus placerem christi seruus non essem etenim placere hominibus sicuti multis rebus ostenditur non est gratiam dei mereri si quis ex operibus putat agendam uitam hominibus placet adhuc gratiam non meretur quod si hominibus placerem ergo si uellem inquit hominibus placere christi seruus non essem id est non a christo redemptus essem hoc est enim seruum esse christi ut redemptus per eius passionem a mundo atque a dominis mundi et carnis liberatus iam christum dominum habeam et eius seruus sim itaque qui hominibus placere uult a christo redemptus non est et seruit mundi dominis cum hominibus placet seruus autem christi fit qui est redemptus a seruitute in libertatem hoc est enim seruum christi esse liberum esse a seruitio mundano is seruus christi est qui redemptus ut diximus nescit illam seruitutem quae plena libertas est notum enim facio uobis euangelium quod euangelizatum a me quia non est secundum hominem siue ut supra dixit quod non ab hominibus neque per hominem apostolus sit et nunc hoc dixit quia non secundum hominem etenim apostolus nuntiat id est euangelizat quod est dei filium praedicat christum saluatorem omnium per quem omnia facta sunt et hoc ego non secundum hominem dico id est non ab homine acceptum siue quia ipse ille saluator non homo est ita ut quidam putant neque quia in hominem missus idcirco homo sed deus misterio carnem sumens ad carnem uincendam sicut multis dictum atque tractatum homo factus est non ergo inquit secundum hominem euangelizaui uobis notum ergo facio fratres qui erratis et ad hominem deferimini et deportamini carnaliter sentiendo obseruando sabbata circumcisionem et caetera euangelium meum non secundum hominem est id est ut de homine agatur id est de carne sed secundum uirtutem animae omne enim misterium ideo actum est ut non eo modo sentiamus quomodo secundum hominem sentiunt quidam omnia carnaliter accipiendo sed ipse subiunxit quid intelligi uelit quia non secundum hominem neque enim ego ab homine excepi illud neque doctus sum sed per reuelationem iesu christi non ergo secundum hominem euangelizaui quia non ab homine accepi ergo si aliud est accipere ab homine aliud erit secundum hominem et item si aliud est non ab homine accepi aliud erit non secundum hominem unde intelligi licet secundum hominem ut corporaliter sentias quippe cum hoc accipiat argumentum quia non ab homine accepi si enim mihi homo ista tradidisset secundum hominem acciperem ut omnia secundum carnem intelligerem nunc uero quod euangelizo non secundum hominem accipiendum est id est non carnaliter sed spiritaliter quippe cum hoc sit argumentum quod non accepi si enim a spiritu accepi et a spiritu doctus sum spiritaliter debeo intelligere et hoc erit non secundum hominem denique quid subiungit sed reuelatum est mihi inquit a christo iesu plus autem fidei habet quod reuelatum dixit quam si doceatur etenim homines docent et quasi rationibus asserunt aliquid reuelatio autem ipsarum rerum uisio est quod utique plus est quis autem reuelauit iesus christus non enim ita accipere debent illi qui iam christum sequuntur ut ab homine intelligant acceptum cum dictum esset reuelauit iesus christus et galatae iam acceperunt et deum et dei filium reliqua quae adiungunt ab homine sunt uel ab his qui illis suaserunt uel ab ipso moise qui legem dedit ipse quidem a deo accepit uerum illi parum intelligentes omnia carnaliter sentiunt ita tantum est mali etenim moises accepit legem hanc et credidit at uero apostolus reuelatum sibi esse dixit et hoc exponit audistis enim conuersationem meam aliquando in iudaismo quia supra modum persequebar ecclesiam dei et expugnabam et proficiebam in iudaismo supra multos coaetaneos meos in genere meo abundantius zelator existens paternarum traditionum summa huius de se narrandi haec est uti doceat non se ab hominibus neque per hominem didicisse sed a deo atque a iesu christo quae quidem res ad illud proficit ut aliter galatae non sentiant neque adiungendum aliquid putent ad id euangelium quod eis annuntiauit paulus in christum fidem suscipiendam et credendum quod ipse salutem dat et alius nullus neque ex operibus salutem dari neque ex circumcisione uel sabbati obseruatione hoc esse euangelium neque aliud accipi praeterea debere quod galatae acceperunt hoc ut facile probet adiungit uti dixi de se narrationem quid fuerit quemadmodum conuersus sit postea quam conuersus a iudaismo in christum coepit credere quae egerit et quod omnia haec non ab hominibus didicerit si quidem neque petrum uidi nisi iam paratus et doctus neque aliquem apostolorum nam primo inquit iudaeus fui ergo contrarius neque ab ipsis didici quippe cum contra eos sit quod in euangelio de christo dicitur ergo fui iudaeus multa faciens contra ecclesiam nihil ergo a iudaeis didici postea quam autem conuersus sum et per gratiam suam deus reuelare filium suum in me coepit coepi inquit euangelizare inter gentes deinde se ostendit non sibi pepercisse nec uenisse se hierosolimam ne forte ibi didicerit ab apostolis sed recessi inquit in arabiam inde damascum redii deinde post tres annos hierosolimam ueni ecce iam euangelizat et christum docet non ergo ab hominibus haec didicit post triennium enim uenit hierosolimam deinde ergo uidit petrum et quindecim diebus cum eo fuit quando ergo didicit a petro aut discere potuit deinde neminem inquit uidi apostolorum nisi iacobum fratrem domini in quo illud utique ostendit a nullo se didicisse cum et cum petro paucis diebus fuerit et iacobum uidens fratrem domini magis confirmauit a iacobo se non potuisse discere si quidem ea in euangelio habet paulus contra iacobus non haec ut post docebimus deinde isse se ad partes siriae dicit et ciliciae omnibus tamen iam se ecclesiis et iudaeis notum fuisse quod cum iudaeus fuisset etiam euangelium sequeretur et euangelizaret post haec narrat post quatuordecim annos uenisse se hierosolimam unde ergo didicit haec quae euangelizat non ab hominibus neque per hominem sed per reuelationem exposui inquit illis omnibus euangelium quod praedico inter gentes deinde etiam apostolis ego magis narraui euangelium non illi me docuerunt ubi et quantum per dissimulationem fecerit docet ut euangelium obtineret si quidem iudaismi particulam acceperit ex necessitate ut ueritas euangelii permaneret quod loco suo quid sit docebimus inde euangelium unum et petrum et se habere dicit sed petrum ut euangelizet iudaeis se ut gentibus et hoc sibi per reuelationem datum et haec officia diuisa esse a deo et domino nostro iesu christo ipse enim in ambobus operatus est quod confirmauerunt sententiam suam eamdem esse petrus et ioannes cum apostolo paulo et cum barnaba et consenserunt ut isti gentibus euangelizarent illi iudaeis maximum autem illud et fiduciae suae et scientiae et reuelationis et euangelii sui adiungit et memorat quod integre petrum dicit egisse antequam a iacobo quidam uenerunt deinde postea quam uenerunt mutatus est et hoc ipsum quod reprehenderit paulus et eum reuicerit mutatus autem fuerat ut non ederet cum gentibus et iudaeis cibis uteretur hoc a se dicit reprehensum quippe cum antequam uenissent a iacobo cum gentibus uiuebat postea timens ueluti iacobi legatos cum iudaeis uixerit etenim iacobus admixto iudaismo christum euangelizabat quod negat id faciendum si ergo iam hoc et reprehensum est et in petro cum ita ageret conuictum atque superatum et confirmatum utique etiam isti galatae cum hoc facere coeperint corrigendi et commutandi sunt scilicet ut hi per fidem in iesum christum credentes iustificentur ex fide non ex operibus legis huc usque ratio de se deinde admonitio et enarratio est satis utilis et commoda ad id quod agere cupit ut galatas corrigat ne sequentes iudaismum euangelium non sequantur quod unum est et in christum ueram fidem habere et ab eo iustificari non ex operibus legis post haec dat alia argumenta quia ex christo iustificatio fit non ex lege neque ex operibus et est ista omnis lectio quam supra dixi usque ad illum locum qui incipit ita si autem quaerentes iustificari in christo inueniemur et ipsi peccatores ergo christus peccati minister est et reliqua sed nunc ad narrationem quae quare suscepta sit diximus de sua persona redeamus audistis inquit conuersationem meam aliquando in iudaismo ne nouam rem de se narrare uideatur audistis inquit uitam meam hoc enim dixit conuersationem actum scitis uiuendi quem actum habebam aliquando cum in iudaismo eram et quemadmodum agebam quia supra modum persequebar ecclesiam dei non solum inquit iudaeus eram et legem sequebar sed contra persequebar ecclesiam et impugnabam ergo qui talis eram ut persequerer ecclesiam non possum hodie qui conuersus sum a iudaismo ecclesiam persequi quam persequebar non possum inquam probare ut et iudaismum sequar et ecclesiam persequar simulque et quod supra dixi in iudaismo nihil intellexi neque accepi quod ad ecclesiam pertinebat non ergo ab hominibus doctus sum expugnabam ergo ecclesiam parum est expugnabam quid adiecit et proficiebam in iudaismo supra multos coaetaneos meos in genere meo abundantius et cum haberem collegas aeque omnes uincerem cupiditate et professione in iudaismo et abundantius agerem id est fortior ac uehementior ad iudaismum asserendum essem aemulator existens paternarum traditionum ut eodem modo traditiones paternas id est lectiones iudaismi et legis exponerem et traderem aemulus id est imitator et quasi concertatione quadam qui et idem esse uellem quales fuerunt uel patres mei uel ipsae traditiones haec igitur cum fuerit uita unde conuersio tanta subiungit sed cum placuit ei qui me segregauit ex utero matris meae et uocauit per gratiam suam ut reuelaret filium suum in me ut euangelizarem illum in gentibus ordo est sed cum placuit deo reuelare filium suum in me quid est autem placuit deo reuelare filium suum in me id est ut ego cognoscerem christum prius enim est ut cognoscat deinde ut euangelizet sic qui me inquit separauit de utero matris meae id est nasci me fecit item et uocauit me per gratiam suam id est ut ad gratiam suam uenirem deumque cognoscerem euocauit nemo enim cognoscit deum nisi qui uocatus est uocauit ergo me et placuit ei ut reuelaret filium suum in me ut ego inquit cognoscerem et sic deinde ut eum euangelizarem inter gentes hoc postea quam placuit quid secutum est continuo non acquieui carni et sanguini ergo reuelatum inquit mihi est quod euangelizo et omnino laboraui carnaliter hic enim labor non est nam si diuina nuntiat et ea quae gratiam dei habent animo labor non est sed labor carnis et sanguinis id est discurrere ferre itineris laborem prouincias et gentes peragrare non autem acquieui inquit carni et sanguini caro enim et sanguis homo exterior totus est neque ueni hierosolimam ad praecessores meos apostolos hinc enim uideri potuit ab hominibus uel per homines didicisse si hierosolimam pergeret et cum maioribus et praecessoribus diu uiueret non inquit iui ad apostolos praecessores meos non ab ipsis didici sed abii in arabiam et iterum reuersus sum damascum hoc est quod accepit per reuelationem a deo ut euangelizaret inter gentes abii inquit in arabiam quam longum iter et cum redit damascum quam diuersum deinde post annos tres ueni hierosolimam uidere petrum ergo iam tribus annis euangelizauerat inter gentes quid utique nisi quod a deo acceperat ut christum reuelatum sibi gentibus euangelizaret post tres inquit annos hierosolimam ueni deinde subiungit causam uidere petrum etenim si in petro fundamentum ecclesiae positum est ut in euangelio dictum cui reuelata erant omnia paulus sciuit uidere se debere petrum quasi eum cui tanta auctoritas a christo data esset non ut ab eo aliquid disceret denique quid subiungit et mansi apud eum diebus quindecim ergo mansi tantum numquid paucis diebus tantam istam de deo scientiam tam paruo tempore a petro potui discere alium autem apostolorum neminem uidi nisi iacobum fratrem domini magna doctrina etiam hoc adiunxit magnoque ingenio primo quod ita dixit apostolorum neminem alium uidi nam iacobum apostolum simmachiani faciunt quasi duodecimum et hunc sequuntur qui ad dominum nostrum iesum christum adiungunt iudaismi obseruantiam quanquam etiam iesum christum fatentur dicunt enim eum ipsum adam esse et esse animam generalem et alia huiusmodi blasphema ergo hic paulus negauit iacobum apostolum dicendo alium autem apostolorum neminem uidi quod neminem apostolorum alium uidisse se dixit nisi iacobum et causa quare iacobum adiecta est fratrem domini qui frater est habitus secundum carnem cum autem fratrem dixit apostolum negauit uidendus autem hic fuerat honorifice sed neque a iacobo aliquid discere potuit quippe cum alia sentiat at neque a petro uel quod paucis diebus cum petro moratus est uel quod iacobus apostolus non est et in haeresi sit adiecit autem et iacobum uidi ergo nominatim quid iacobus tractet et euangelizet et tamen quoniam cognita mihi est ista blasphemia repudiata a me est sicut et a uobis o galatae repudianda non enim potestis dicere negas iacobum et inde ea quae nos sequimur repudias quia non uidisti iacobum adiecit ergo uidi et iacobum nec error est quem iacobum fratrem inquit domini id est auctorem sententiae uestrae ita nihil apud me ualuit et cum non secutus sim et noui eius sententiam quia ergo nihil mihi incognitum est nec ille ualuit persuadere frustra uos eum sequimini quae autem scribo uobis ecce coram deo quia non mentior deferenda fides erat etiam iureiurando his enim qui iam errauerunt a fide ea inquit quae scribo uobis non mentior ecce coram deo omnia profiteor me narrare quemadmodum gesta sunt deinde ueni in partes siriae et ciliciae hoc est euagelizare per gentes eram autem ignotus facie ecclesiis iudaeae quae sunt in christo id est iam notum erat euangelium pene omnibus ecclesiis iudaeae quod ego annuntiabam quae tamen iudaea est in christo non in iudaismo iudaeorum multae autem ecclesiae sunt in christo quibus omnibus notum erat euangelium quod de christo habet eram tamen ipse ignotus facie his ergo omnibus quid ostendit iam se euangelium suum omnibus persuasisse etiam cum absens esset tantummodo audiebant quod is qui persequebatur nos aliquando nunc euangelizat fidem hoc et miraculo dicit fuisse omnibus quod utique et esse debet ad miraculum audiebant inquit omnes quod ego qui iudaeus fuissem qui persequerer christianos et ecclesias aliquando nunc euangelizarem fidem id est ut omnes haberent fidem in christum quam fidem antea denegabat quam aliquando expugnabat miraculum ergo erat ut hodie euangelizaret fidem qui aliquando expugnauerat quod ipse fecerat uers et in me inquit magnificabant dominum quia omnes iam capiebant uirtutem dei et magnificum deum dicebant quod ego conuersus essem et expugnator qui fueram nunc essem praedicator sic fiebat ut magnificarent deum in me id est magnum dicerent qui conuersa subito mente praedicarem dominum christum scilicet quem ego antea expugnabam quid enim tam magnificum quam uinci mentem et accipere contrariam et praedicare eam quam ante expugnaras fidem quod si ita est ergo et uos nihil aliud sequi debetis nisi quod uobis euangelizat fidem christi cap iu uers deinde post annos quatuordecim iterum ascendi hierosolimam cum barnaba assumpto et tito semel enim ante post triennium nunc post annos quatuordecim iterum inquit ascendi ergo euangelium a me gentibus enuntiatum per reuelationem accepi non ab hominibus neque per hominem didici cum barnaba et assumpto tito hos utique ut testes habet per quos probat euangelium suum per reuelationem sibi datum si quidem barnabas mecum inquit ascendit assumpsit etiam titum quorum fides probata omnibus et euangelium ascendi autem secundum reuelationem et exposui illis euangelium quod praedico inter gentes magnis argumentis probare nititur euangelium ex reuelatione sibi datum quod inter gentes praedicaret a deo esse nam ascendi inquit hierosolimam secundum reuelationem ut etiam docerem omnes etiam ipsos iudaeos exposui inquit omnibus euangelium quod praedico inter gentes in quo intelligitur ex eo quod nemo contradixit nemo restitit hoc uerum esse euangelium et unum siquidem hoc quod praedico inquit inter gentes exposui in hierosolima sed potuit ignorare populus quid adiecit seorsum autem his qui firmamenta uidebantur esse id est per quos mandata dei tradebantur et euangelium ut apostolis caeterisque his inquit seorsum exposui euangelium quod praedico inter gentes ut si quid esset quod aliter traderent corrigerent uel quod ipse aliter traderem emendarent haec igitur causa fuit cur ascenderem hierosolimam et propterea mihi reuelatum est ut ascenderem quo facilius cognosceretur bonum euangelium et meum inter gentes et illorum inter iudaeos quod autem seorsum illis ostendit est ut iudaeos de medio tollerent et inter se misteria communicarent ipsi qui nouerant quibus omnibus cum fuisset una sententia atque unum euangelium quid persuadere nititur nihil noui addere debere nihilque coniungere unde peccant hodie galatae sequendo iudaismum et disciplinam uel circmcisionis uel sabbati uel rerum caeterarum ne forte in uacuum currerem aut cucurrissem id est ne non integre euangelizarem si enim minus aliquid euangelizaui in uacuum cucurri aut in uacuum nunc etiam curro si enim prodest circumcisio sabbati obseruatio rerumque caeterarum non erit ex gratia christi salus et in uacuum curritur sed neque titus qui mecum erat graecus compulsus est circumcidi illud explicat nihil omnino actum esse ab his qui pseudoapostoli sunt id est ab his qui euangelio pauli hoc est nuntio de filio dei christo per quem est fides et certa salus huic inquam euangelio adiungendum putant esse circumcidi obseruare sabbatum et caetera haec inquam non ualuisse ait neque persuasum esse tito qui utique inquit graecus erat id est paganus ut compelleretur circumcidi ac propterea non tamen illi persuasum est neque ipsi quidem ausi sunt illum compellere ita consensus apostolo factus est de euangelio omnium qui apud hierosolimam fuerunt unde peccant galatae qui nouum istud adiungendum putant et sed propter subinductos 