eruptione ad rhenum perueniri quod si fugerent pluris siluas profundas magis paludes saeuitiam hostium superesse at uictoribus decus gloriam quae domi cara quae in castris honesta memorat reticuit de aduersis equos dehinc orsus a suis legatorum tribunorumque nulla ambitione fortissimo cuique bellatori tradit ut hi mox pedes in hostem inuaderent haud minus inquies cermanus spe cupidine et diuersis ducum sententiis agebat arminio sinerent egredi egressosque rursum per umida et inpedita circumuenirent suadente atrociora inguiomero et laeta barbaris ut uallum armis ambirent promptam expugnationem plures captiuos incorruptam praedam fore igitur orta die proruunt fossas iniciunt cratis summa ualli prensant raro super milite et quasi ob metum defixo postquam haesere munimentis datur cohortibus signum cornuaque ac tubae concinuere exim clamore et impetu tergis germanorum circumfunduntur exprobrantes non hic siluas nec paludes sed aequis locis aequos deos hosti facile excidium et paucos ac semermos cogitanti sonus tubarum fulgor armorum quanto inopina tanto maiora offunduntur cadebantque ut rebus secundis auidi ita aduersis incauti arminius integer inguiomerus post graue uulnus pugnam deseruere uulgus trucidatum est donec ira et dies permansit nocte demum reuersae legiones quamuis plus uulnerum eadem ciborum egestas fatigaret uim sanitatem copias cuncta in uictoria habuere penaserat interim circumuenti exercitus fama et infesto germanorum agmine gallias peti ac ni agrippina inpositum rheno pontem solui prohibuisset erant qui id fiagitium formidine auderent sed femina ingens animi munia ducis per eos dies induit militibusque ut quis inops aut saucius uestem et fomenta dilargita est tradit c plinius germanicorum bellorum scriptor stetisse apud principium ponti laudes et grates reuersis legionibus habentem id tiberii animum altius penetrauit non enim simplicis eas curas nec aduersus externos studia militum quaeri nihil relictum imperatoribus ubi femina manipulos interuisat signa adeat largitionem temptet tamquam parum ambitiose filium ducis gregali habitu circumferat caesaremque caligulam appellari uelit potiorem iam apud exercitus agrippinam quam legatos quam duces conpressam a muliere seditionem cui nomen principis obsistere non qui uerit accendebat haec onerabatque seianus peritia morum tiberii odia in longum iaciens quae reconderet auctaque promeret at germanicus legionum quas nauibus uexerat secundam et quartam decimam itinere terrestri p uitellio ducendas tradit quo leuior classis uadoso mari innaret uel reciproco sideret uitellius primum iter sicca humo aut modice adlabente aestu quietum habuit mox inpulsu aquilonis simul sidere aequinoctii quo maxime tumescit oceanus rapi agique agmen et opplebantur terrae eadem freto litori campis facies neque discemi poterant incerta ab solidis breuia a profundis sternuntur fluctibus hauriuntur gurgitibus iumenta sarcinae corpora exanima interfluunt occursant permiscentur inter se manipuli modo pectore modo ore tenus extantes aliquando subtracto solo disiecti aut obruti non uox et mutui hortatus iuuabant aduersante unda nihil strenuus ab ignauo sapiens ab inprudenti consilia a casu differre cuncta pari uiolentia inuoluebantur tandem uitellius in editiora enisus eodem agmen subduxit pernoctauere sine utensilibus sine igni magna pars nudo aut mulcato corpore haud minus miserabiles quam quos hostis circumsidet quippe illic etiam honestae mortis usus his inglorium exitium iux reddidit terram penetratumque ad amnem uisurgin quo caesar classe contenderat in positae dein legiones uagante fama submersas nec fides salutis antequam caesarem exercitumque reducem uidere iam stertinius ad accipiendum in deditionem segimerum fratrem segestis praemissus ipsum et filium eius in ciuitatem ubiorum perduxerat data utrique uenia facile segimero cunctantius filio quia quintilii uari corpus inlusisse dicebatur ceterum ad supplenda exercitus damna certauere galliae hispaniae italia quod cuique promptum arma equos aurum offerentes quorum laudato studio germanicus armis modo et equis ad bellum sumptis propria pecunia militem iuuit utque cladis memoriam etiam comitate leniret circumire saucios facta singulorum extollere uulnera intuens alium spe alium gloria cunctos adloquio et cura sibique et proelio firmabat decreta eo anno triumphalia insignia a caecinae l apronio c silio ob res cum germanico gestas nomen patris patriae tiberius a populo saepius ingestum repudiauit neque in acta sua iurari quamquam censente senatu permisit cuncta mortalium incerta quantoque plus adeptus foret tanto se magis in lubrico dictitans non tamen ideo faciebat fidem ciuilis animi nam legem maiestatis reduxerat cui nomen apud ueteres idem sed alia in iudicium ueniebant si quis proditione exercitum aut plebem seditionibus denique male gesta re publica maiestatem populi romani minuisset facta arguebantur dicta inpune erant primus augustus cognitionem de famosis libellis specie legis eius tractauit commotus cassii seueri libidine qua uiros feminasque inlustris procacibus scriptis diffamauerat mox tiberius consultante pompeio macro praetore an iudicia maiestatis redderentur exercendas leges esse re spondit hunc quoque asperauere carmina incertis auctoribus uulgata in saeuitiam superbiamque eius et discordem cum matre animum haud pigebit referre in falanio et rubrio modicis equitibus romanis praetemptata crimina ut quibus initiis quanta tiberii arte grauissimum exitium inrepserit dein repressum sit postremo arserit cunctaque corripuerit noscatur falanio obiciebat accusator quod inter cultores augusti qui per omnis domos in modum collegiorum habebantur cassium quendam mimum corpore infamem adsciuisset quodque uenditis hortis statuam augusti simul mancipasset rubrio crimini dabatur uiolatum periurio numen augusti quae ubi tiberio notuere scripsit consulibus non ideo decretum patri suo caelum ut in perniciem ciuium is honor uerteretur cassium histrionem solitum inter alios eiusdem artis interesse ludis quos mater sua in memoriam augusti sacrasset nec contra religiones fieri quod effigies eius ut alia numinum simulacra uenditionibus hortorum et domuum accedant ius iurandum perinde aestimandum quam si iouem fefellisset deorum iniurias dis curae nec multo post granium marcellum praetorem bithiniae quaestor ipsius caepio crispinus maiestatis postulauit subscribente romano hispone qui formam uitae iniit quam postea celebrem miseriae temporum et audaciae hominum fecerunt nam egens ignotus inquies dum occultis libellis saeuitiae principis adrepit mox clarissimo cuique periculum facessit potentiam apud unum odium apud omnis adeptus dedit exemplum quod secuti ex pauperibus diuites ex contemptis metuendi perniciem aliis ac postremum sibi inuenere sed marcellum insimulabat sinistros de tiberio sermones habuisse ineuitabile crimen cum ex moribus principis foedissima quaeque deligeret accusator obiectaretque reo nam quia uera erant etiam dicta credebantur addidit hispo statuam marcelli altius quam caesarum sitam et alia in statua amputato capite augusti effigiem tiberii inditam ad quod exarsit adeo ut rupta taciturnitate proclamaret se quoque in ea causa laturum sententiam palam et iuratum quo ceteris eadem necessitas fieret manebant etiam tum uestigia morientis libertatis igitur cn piso quo inquit loco censebis caesar si primus habebo quod sequar si post omnis uereor ne inprudens dissentiam permotus his quantoque incautius efreruerat paenitentia patiens tulit absolui reum criminibus maiestatis de pecuniis repetundis ad reciperatores itum est nec patrum cognitionibus satiatus iudiciis adsidebat in cornu tribunalis ne praetorem curuli depelleret multaque eo coram aduersus ambitum et potentium preces constituta sed dum ueritilti consulitur libertas corrumpebatur inter quae pius aurelius senator questus mole publicae uiae ductuque aquarum labefactas aedis suas auxilium patrum inuocabat resistentibus aerarii praetoribus subuenit caesar pretiumque aedium aurelio tribuit erogandae per honesta pecuniae cupiens quam uirtutem diu retinuit cum ceteras exueret propertio celeri praetorio ueniam ordinis ob paupertatem petenti decies sestertium largitus est satis conperto paternas ei angustias esse temptantis eadem alios probare causam senatui iussit cupidine seueritatis in iis etiam quae rite faceret acerbus unde ceteri silentium et paupertatem confessioni et beneficio praeposuere eodem anno continuis imbribus auctus tiberis plana urbis stagnauerat relabentem secuta est aedificiorum et hominum strages igitur censuit asinius gallus ut libri sibillini adirentur renuit tiberius perinde diuina humanaque obtegens sed remedium coercendi fluminis ateio calpitoni et l arruntio mandatum achaiam ac macedoniam onera deprecantis leuari in praesens proconsulari imperio tradique caesari placuit edendis gladiatoribus quos germanici fratris ac suo nomine obtulerat drusus praesedit quamquam uili sanguine nimis gaudens quod in uugus formidolosum et pater arguisse dicebatur cur abstinuerit spectaculo ipse uarie trahebant alii taedio coetus quidam tristitia ingenii et metu conparationis quia augustus comiter interfuisset non crediderim ad ostentandam saeuitiam mouendasque populi offensiones concessam filio materiem quamquam id quoque dictum est at theatri licentia proximo priore anno coepta grauius tum erupit occisis non modo e plebe set militibus et centurione uulnerato tribuno praetoriae cohortis dum probra in magistratus et dissensionem uulgi prohibent actum de ea seditione apud patres dicebanturque sententiae ut praetoribus ius uirgarum in histriones esset intercessit haterius agrippa tribunus plebei increpitusque est asinii galli oratione silente tiberio qui ea simulacra libertatis senatui praebebat ualuit tamen intercessio quia diuus augustus immunis uerberum histriones quondam responderat neque fas tiberio infringere dicta eius de modo lucaris et aduersus lasciuiam fautorum multa decernuntur ex quis maxime insignia ne domos pantomimorum senator introiret ne egredientis in publicum equites romani cingerent aut alibi quam in theatro spectarentur et spectantium immodestiam exilio multandi potestas praetoribus fieret templum ut in colonia tarraconensi strueretur augusto petentibus hispanis permissum datumque in omnis prouincias exemplum centesimam rerum uenalium post bella ciuilia institutam deprecante populo edixit tiberius militare aerarium eo subsidio niti simul imparem oneri rem publicam nisi uicesimo militiae anno ueterani dimitterentur ita proximae seditionis male consulta quibus sedecim stipendiorum finem expresserant abolita in posterum actum deinde in senatu ab arruntio et ateio an ob moderandas tiberis exundationes uerterentur flumina et lacus per quos augescit auditaeque municipiorum et coloniarum legationes orantibus florentinis ne clanis solito alueo demotus in amnem arnum transferretur idque ipsis perniciem adferret congruentia his interamnates disseruere pessum ituros fecundissimos italiae campos si amnis nar id enim parabatur in riuos diductus supersta gnauisset nec reatini silebant uelinum lacum qua in narem effunditur obstrui recusantes quippe in adiacentia erupturum optume rebus mortalium consuluisse naturam quae sua ora fluminibus suos cursus utque originem ita finis dederit spectandas etiam religiones sociorum qui sacra et lucos et aras patriis amnibus dicauerint quin ipsum tiberim nolle prorsus accolis fluuiis orbatum minore gloria fluere seu preces coloniarum seu difficultas operum siue superstitio ualuit ut in sententiam pisonis concederetur qui nil mutandum censuerat prorogatur poppaeo sabino prouincia moesia additis achaia ac macedonia id quoque morum tiberii fuit continuare imperia ac plerosque ad finem uitae in isdem exercitibus aut iurisdictionibus habere causae uariae traduntur alii taedio nouae curae semel placita pro aeternis seruauisse quidam inuidia ne plures fruerentur sunt qui existiment ut callidum eius ingenium ita anxium iudicium neque enim eminentis uirtutes sectabatur et rursum uitia oderat ex optimis periculum sibi a pessimis dedecus publicum metuebat qua haesitatione postremo eo prouectus est ut mandauerit quibusdam prouincias quos egredi urbe non erat passurus de comitiis consularibus quae tum primum illo principe ac deinceps fuere uix quicquam firmare ausim adeo diuersa non modo apud auctores sed in ipsius orationibus reperiuntur modo subtractis candidatorum nominibus originem cuiusque et uitam et stipendia descripsit ut qui forent intellegeretur aliquando ea quoque significatione sub tracta candidatos hortatus ne ambitu comitia turbarent suam ad id curam pollicitus est plerumque eos tantum apud se professos disseruit quorum nomina consulibus edidisset posse et alios profiteri si gratiae aut meritis confiderent speciosa uerbis re inania aut subdola quantoque maiore libertatis imagine tegebantur tanto eruptura ad infensius seruitium sisenna statilio tauro l libone consulibus mota orientis regna prouinciaeque romanae initio apud parthos orto qui petitum roma acceptumque regem quamuis gentis arsacidarum ut externum aspernabantur is fuit uonones obses augusto datus a phraate nam phraates quamquam depulisset exercitus ducesque romanos cuncta uenerantium officia ad augustum uerterat partemque prolis firmandae amicitiae miserat haud perinde nostri metu quam fidei popularium diffisus post finem phraatis et sequentium regum ob internas caedis uenere in urbem legati a primoribus parthis qui uononem uetustissimum liberorum eius accirent magnificum id sibi credidit caesar auxitque opibus et accepere barbari laetantes ut ferme ad noua imperia mox subiit pudor degenerauisse parthos petitum alio ex orbe regem hostium artibus infectum iam inter prouincias romanas solium arsacidarum haberi darique ubi illam gloriam trucidantium crassum exturbantium antonium si mancipium caesaris tot per annos seruitutem perpessum parthis imperitet accendebat dedignantis et ipse diuersus a maiorum institutis raro uenatu segni equorum cura quotiens per urbes incederet lecticae gestamine fastuque erga patrias epulas inridebantur et graeci comites ac uilissima utensilium anulo clausa sed prompti aditus obuia comitas ignotae parthis uirtutes noua uitia et quia ipsorum moribus aliena perinde odium prauis et honestis igitur artabanus arsacidarum e sanguine apud dahas adultus excitur primoque congressu fusus reparat uiris regnoque potitur uicto uononi perfugium armenia fuit uacua tunc interque parthorum et romanas opes infida ob scelus antonii qui artauasden regem armeniorum specie amicitiae inlectum dein catenis oneratum postremo interfecerat eius filius artaxias memoria patris nobis infensus arsacidarum ui seque regnumque tutatus est occiso artaxia per dolum propinquorum datus a caesare armeniis tigranes deductusque in regnum a tiberio nerone nec tigrani diuturnum imperium fuit neque liberis eius quamquam sociatis more externo in matrimonium regnumque dein iussu augusti inpositus artauasdes et non sine clade nostra deiectus tum gaius caesar componendae armeniae deligitur is ariobarzanen origine medum ob insignem corporis formam et praeclarum animum uolentibus armeniis praefecit ariobantane morte fortuita absumpto stirpem eius haud tolerauere temptatoque feminae imperio cui nomen erato eaque breui pulsa incerti solutique et magis sine domino quam in libertate profugum uononen in regnum accipiunt sed ubi minitari artabanus et parum subsidii in armeniis uel si nostra ui defenderetur bellum aduersus parthos sumendum erat rector siriae creticus silanus excitum custodia circumdat manente luxu et regio nomine quod ludibrium ut effugere agitauerit uonones in loco reddemus ceterum tiberio haud ingratum accidit turbari res orientis ut ea specie germanicum suetis legionibus abstraheret nouisque prouinciis impositum dolo simul et casibus obiectaret at ille quanto acriora in eum studia militum et auersa patrui uoluntas celerandae uictoriae intentior tractare proeliorum uias et quae sibi tertium iam annum belligeranti saeua uel prospera euenissent fundi germanos acie et iustis locis iuuari siluis paludibus breui aestate et praematura hieme suum militem haud perinde uulneribus quam spatiis itinerum damno armorum adfici fessas gallias ministrandis equis longum impedimentorum agmen opportunum ad insidias defensantibus iniquum at si mare intretur promptam ipsis possessionem et hostibus ignotam simul bellum maturius incipi legionesque et commeatus pariter uehi integrum equitem equosque per ora et alueos fluminum media in germania fore igitur huc intendit missis ad census galliarum p uitellio et c antio silius et anteius et caecina fabricandae classi praeponuntur mille naues sufficere uisae properataeque aliae breues angusta puppi proraque et lato utero quo facilius fluctus tolerarent quaedam planae carinis ut sine noxa siderent plures adpositis utrimque gubernaculis conuerso ut repente remigio hinc uel illinc adpellerent multae pontibus stratae super quas tormenta ueherentur simul aptae ferendis equis aut commeatui uelis habiles citae remis augebantur alacritate militum in speciem ac terrorem insula batauorum in quam conuenirent praedicta ob facilis adpulsus accipiendisque copiis et transmittendum ad bellum opportuna nam rhenus uno alueo continuus aut modicas insulas circumueniens apud principium agri bataui uelut in duos amnis diuiditur seruatque nomen et uiolentiam cursus qua germaniam praeuehitur donec oceano misceatur ad gallicam ripam latior et placidior adfluens uerso cognomento uahalem accolae dicunt mox id quoque uocabulum mutat mosa flumine eiusque inmenso ore eundem in oceanum effunditur sed caesar dum adiguntur naues silium legatum cum expedita manu inruptionem in chattos facere iubet ipse audito castellum lupiae flumini adpositum obsideri sex legiones eo duxit neque silio ob subitos imbris aliud actum quam ut modicam praedam et arpi principis chattorum coniagem filiamque raperet neque caesari copiam pugnae opsessores fecere ad famam aduentus eius dilapsi tumulum tamen nuper uarianis legionibus structum et ueterem aram druso sitam disiecerant restituit aram honorique patris princeps ipse cum legionibus decucurrit tumulum iterare haud uisum et cuncta inter castellum alisonem ac rhenum nouis limitibus aggeribusque permunita iamque classis aduenerat cum praemisso commeatu et distributis in legiones ac socios nauibus fossam cui drusianae nomen ingressus precatusque drusum patrem ut se eadem ausum libens placatusque exemplo ac memoria consiliorum atque operum iuuaret lacus inde et oceanum usque ad amisiam flumen secunda nauigatione peruehitur classis amisiae ore relicta laeuo amne erratumque in eo quod non subuexit aut transposuit militem dextras in terras iturum ita plures dies efficiendis pontibus absumpti et eques quidem ac legiones prima aestuaria nondum adcrescente unda intrepidi transiere postremum auxiliorum agmen batauique in parte ea dom insultant aquis artemque nandi ostentant turbati et quidam hausti sunt metanti castra caesari angriuariorum defectio a tergo nuntiatur missus ilico stertinius cum equite et armatura leui igne et caedibus perfidiam ultus est flumen uisurgis romanos cheruscosque interfluebat eius in ripa cum ceteris primoribus arminius adstitit quaesitoque an caesar uenisset postquam adesse responsum est ut liceret cum fratre conloqui orauit erat is in exercitu cognomento flauus insignis fide et amisso per uulnus oculo paucis ante annis duce tiberio tum permissu progressusque salutatur ab arminio qui amotis stipatoribus ut sagittarii nostra pro ripa dispositi abscederent postulat et postquam digressi unde ea deformitas oris interrogat fratrem illo locum et proelium referente quodnam praemium recepisset exquirit flauus aucta stipendia torquem et coronam aliaque militaria dona memorat inridente arminio uilia seruitii pretia exim diuersi ordiantur hic magnitudinem romanam opes caesaris et uictis grauis poenas in deditionem uenienti paratam clementiam neque coniugem et filium eius hostiliter haberi ille fas patriae libertatem auitam penetralis germaniae deos matrem precum sociam ne propinquorum et adfinium denique gentis suae desertor et proditor quam imperator esse mallet paulatim inde ad iurgia prolapsi quo minus pugnam consererent ne flumine quidem interiecto cohibebantur ni stertinius adcurrens plenum irae armaque et equum poscentem flauum attinuisset cernebatur contra minitabundus arminius proeliumque denuntians nam pleraque latino sermone interiaciebat ut qui romanis in castris ductor popularium meruisset postero die germanorum acies trans uisurgim stetit caesar nisi pontibus praesidiisque inpositis dare in discrimen legiones haud imperatorium ratus equitem uado tramittit praefuere stertinius et e numero primipilarium aemilius distantibus locis inuecti ut hostem diducerent qua celerrimus amnis charioualda dux batauorum erupit eum cherusci fugam simulantes in planitiem saltibus circumiectam traxere dein coorti et undique effusi trudunt aduersos instant cedentibus collectosque in orbem pars congressi quidam eminus proturbant charioualda diu sustentata hostium saeuitia hortatus suos ut ingruentis cateruas globo perfringerent atque ipse densissimos inrumpens congestis telis et suffosso equo labitur ac multi nobilium circa ceteros uis sua aut equites cum stertinio aemilioque subuenientes periculo exemere caesar transgressus uisurgim indicio perfugae cognoscit delectum ab arminio locum pugnae conuenisse et alias nationes in siluam herculi sacram ausurosque nocturnam castrorum oppugnationem habita indici fides et cernebantur ignes suggressique propius speculatores audiri fremitum equorum inmensique et inconditi agminis murmur attulere igitur propinquo summae rei discrimine explorandos militum animos ratus quonam id modo incorruptum foret secum agitabat tribunos et centuriones laeta saepius quam comperta nuntiare libertorum seruilia ingenia amicis inesse adulationem si contio uocetur illic quoque quae pauci incipiant reliquos adstrepere penitus noscendas mentes cum secreti et incustoditi inter militaris cibos spem aut metum proferrent nocte coepta egressus augurali per occulta et uigilibus ignara comite uno contectus umeros ferina pelle adit castrorum uias adsistit tabernaculis fruiturque fama sui cum hic nobilitatem ducis decorem alius plurimi patientiam comitatem per seria per iocos eundem animum laudibus ferrent reddendamque gratiam in acie faterentur simul perfidos et ruptores pacis ultioni et gloriae mactandos inter quae unus hostium latinae linguae sciens acto ad uallum equo uoce magna coniuges et agros et stipendii in dies donec bellaretur sestertios centenos si quis transfugisset arminii nomine pollicetur intendit ea contumelia legionum iras ueniret dies daretur pugna sumpturum militem germanorum agros tracturum coniuges accipere omen et matrimonia ac pecunias hostium praedae destinare tertia ferme uigilia adsultatum est castris sine coniectu teli postquam crebras pro munimentis cohortes et nihil remissum sensere nox eadem laetam germanico quietem tulit uiditque se operatum et sanguine sacri respersa praetexta pulchriorem aliam manibus auiae augustae accepisse auctus omine addicentibus auspiciis uocat contionem et quae sapientia prouisa aptaque inminenti pugnae disserit non campos modo militi romano ad proelium bonos sed si ratio adsit siluas et saltus nec enim inmensa barbarorum scuta enormis hastas inter truncos arborum et enata humo uirgulta perinde haberi quam pila et gladios et haerentia corpori tegmina denserent ictus ora mucronibus quaererent non loricam germano non galeam ne scuta quidem ferro neruoue firmata sed uiminum textus uel tenuis et fucatas colore tabulas primam utcumque aciem hastatam ceteris praeusta aut breuia tela iam corpus ut uisu toruom et ad breuem impetum ualidum sic nulla uulnerum patientia sine pudore flagitii sine cura ducum abire fugere pauidos aduersis inter secunda non diuini non humani iuris memores si taedio uiarum ac maris finem cupiant hac acie parari propiorem iam albim quam rhenum neque bellum ultra modo se patris patruique uestigia prementem isdem in terris uictorem sisterent orationem ducis secutus militum ardor signumque s pugnae datum nec arminius aut ceteri germanorum proceres omittebant suos quisque testari hos esse romanos uariani exercitus fugacissimos qui ne bellum tolerarent seditionem induerint quorum pars onustauulneribus terga pars fluctibus et procellis fractos artus infensis rursum hostibus aduersis dis obiciant nulla boni spe classem quippe et auia oceani quaesita ne quis uenientibus occurreret ne pulsos premeret sed ubi miscuerint manus inane uictis uentumm remorumue subsidium meminissent modo auaritiae crudelitatis superbiae aliod sibi reliquum quam tenere libertatem aut mori ante seruitium sic accensos et proelium poscentis in campum cui idistauiso nomen deducunt is medius inter uisurgim et collis ut ripae fluminis cedunt aut prominentia montium resistunt inaequaliter sinuatur pone tergum insurgebat silua editis in altum ramis et pura humo inter arborum truncos campum et prima siluarum barbara acies tenuit soli cherusci iuga insedere ut proeliantibus romanis desuper incurrerent noster exercitus sic incessit auxiliares galli germanique in fronte post quos pedites sagittatii dein quattuor legiones et cum duabus praetoriis cohortibus ac delecto equite caesar exim totidem aliae legiones et leuis armatura cum equite sagittario ceteraeque sociorum cohortes intentus paratusque miles ut ordo agminis in aciem adsisteret uisis cheruscorum cateruis quae per ferociam proruperant ualidissimos equitum ineurrere latus stertinium cum ceteris turmis circumgredi tergaque inuadere iubet ipse in tempore adfuturus interea pulcherrimum augurium octo aquilae petere siluas et intrare uisae imperatorem aduertere exclamat irent sequerentur romanas auis propria legionum numina simul pedestris acies infertur et praemissus eques postremos ac latera impulit mirumque dictu duo hostium agmina diuersa fuga qui siluam tenuerant in aperta qui campis adstiterant in siluam ruebant medii inter hos cherusci collibus detrudebantur inter quos insignis arminius manu uoce uulnere sustentabat pugnam incubueratque sagittariis illa rupturus ni raetorum uindelicorumque et gallicae cohortes signa obiecissent nisu tamen corporis et impetu equi peruasit oblitus faciem suo curore ne nosceretur quidam adgnitum a chaucis inter auxilia romana agentibus emissumque tradiderunt uirtus seu fraus eadem inguiomero effugium dedit ceteri passim trucidati et plerosque tranare uisurgim conantis iniecta tela aut uis fluminis postremo moles ruentium et incidentes ripae operuere quidam turpi fuga in summa arborum nisi ramisque se occultantes admotis sagittariis per ludibrium figebantur alios prorutae arbores adflixere magna ea uictoria neque cruenta nobis fuit quinta ab hora diei ad noctem caesi hostes decem milia passuum cadaueribus atque armis oppleuere repertis inter spolia eorum catenis quas in romanos ut non dubio euentu portauerant miles in loco proelii tiberium imperatorem salutauit struxitque aggerem et in modum tropaeorum arma subscriptis uictarum gentium nominibus imposuit haut perinde germanos uulnera luctus excidia quam ea species dolore et ira adfecit qui modo abire sedibus trans albim concedere parabant pugnam uolunt arma rapiunt plebes primores inuentus senes agmen romanum repente incursant turbant postremo deligunt locum flumine et siluis clausum arta intus planitie et umida siluas quoque profunda palus ambibat nisi quod latus unum angriuarii lato aggere extulerant quo a cheruscis dirimerentur hic pedes adstitit equitem propinquis lucis texere ut ingressis siluam legionibus a tergo foret nihil ex his caesari incognitum consilia locos prompta occulta nouerat astusque hostium in perniciem ipsis uertebat seio tuberoni legato tradit equitem campumque peditum aciem ita instruxit ut pars aequo in siluam aditu incederet pars obiectum aggerem eniteretur quod arduum sibi cetera legatis permisit quibus plana euenerant facile inrupere quis inpugnandus agger ut si murum succederent grauibus superne ictibus conflictabantur sensit dux inparem comminus pugnam remotisque paulum legionibus funditores libritoresque excutere tela et proturbare hostem iubet missae e tormentis hastae quantoque conspicui magis propugnatores tanto pluribus uulneribus deiecti primus caesar cum praetoriis cohortibus capto uallo dedit impetum in siluas conlato illic gradu certatum hostem a tergo palus romanos flumen aut montes claudebant utrisque necessitas in loco spes in uirtute salus ex uictoria nec minor germanis animus sed genere pugnae et armorum superabantur cum ingens multitudo artis locis praelongas hastas non protenderet non colligeret neque adsultibus et uelocitate corporum uteretur coacta stabile ad proelium contra miles cui scutum pecotri adpressum et insidens capulo manus latos barbarorum artus nuda ora foderet uiamque strage hostium aperiret inprompto iam arminio ob continua pericula siue illum recens acceptum uulnus tardauerat quin et inguiomerum tota uolitantem acie fortuna magis quam uirtus deserebat et germanicus quo magis adgnosceretur detraxerat tegimen capitii orabatque insisterent caedibus nil opus captiuis solam internicionem gentis finem bello fore iamque sero diei subducit ex acie legionem faciendis castris ceterae ad noctem cruore hostium satiatae sunt equites ambigue certauere laudatis pro contione uictoribus caesar congeriem armorum struxit superbo cum titulo debellatis inter rhenum albimque nationibus exercitum tiberii caesaris ea monimenta marti et ioui et augusto sacrauisse de se nihil addidit metu inuidiae an ratus conscientiam facti satis esse mox bellum in angriuarios stertinio mandat ni deditionem properauissent atque illi supplices nihil abnuendo ueniam omnium accepere sed aestate iam adulta legionum aliae itinere terrestri in hibernacula remissae pluris caesar classi inpositas per flumen amisiam oceano inuexit ac primo placidum aequor mille nauium remis strepere aut uelis inpelli mox atro nubium globo effusa grando simul uariis undique procellis incerti fluctus prospectum adimere regimen inpedire milesque pauidus et casuum maris ignarus dum turbat nautas uel intempestiue iuuat officia prudentium corrumpebat omne dehinc caelum et mare omne in austrum cessit qui tumidis germaniae terris profundis amnibus immenso nubium tractu ualidus et rigore uicini septentrionis horridior rapuit disiecitque nauis in aperta oceani aut insulas saxis abruptis uel per occulta uada infestas quibus paulum aegreque uitatis postquam mutabat aestus eodemque quo uentus ferebat non adhaerere ancoris non exhaurire inrumpentis undas poterant equi iumenta sarcinae etiam arma praecipitantur quo leuarentur aluei manantes per latera et fluctu superurgente quanto uiolentior cetero mari oceanus et truculentia caeli praestat germania tantum illa clades nouitate et magnitudine excessit hostilibus circum litoribus aut ita uasto et profundo ut credatur nouissimum ac sine terris mare pars nauium haustae sunt plures apud insulas longius sitas eiectae milesque nullo illic hominum cultu fame absumptus nisi quos corpora equorum eodem elisa tolerauerant sola germanici triremis chaucorum terram adpulit quem per omnis illos dies noctesque apud scopulos et prominentis oras cum se tanti exitii reum clamitaret uix cohibuere amici quo minus eodem mari oppeteret tandem relabente aestu et secundante uento claudae naues raro remigio aut intentis uestibus et quaedam a ualidioribus tractae reuertere quas raptim refectas misit ut scrutarentur insulas collecti ea cura plerique multos angriuarii nuper in fidem accepti redemptos ab interioribus reddidere quidam in britanniam rapti et remissi a regulis ut quis ex longinquo reuenerat miracula narrabant uim turbinum et inauditas uolucris monstra maris ambiguas hominum et beluarum formas uisa siue ex metu credita sed fama classis amissae ut germanos ad spem belli ita caesarem ad coercendum erexit c silio cum triginta peditum tribus equitum milibus ire in chattos imperat ipse maioribus copiis marsos inrumpit quorum dux mallouendus nuper in deditionem acceptus propinquo luco defossam uarianae legionis aquilam modico praesidio seruari indicat missa extemplo manus quae hostem a fronte eliceret alii qui terga circumgressi recluderent humum et utrisque adfuit fortuna eo promptior caesar pergit introrsus populatur excindit non ausum congredi hostem aut sicubi restiterat statim pulsum nec umquam magis ut ex captiuis cognitum est pauentem quippe inuictos et nullis casibas superabilis romanos praedicabant qui perdita classe amissis armis post constrata equorum uirorumque corporibus litora eadem uirtute pari ferocia et uelut aucti numero inrupissent reductus inde in hiberna miles laetus animi quod aduersa marls expeditione prospera 