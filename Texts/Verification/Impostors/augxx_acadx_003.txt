potest insanus aut ineptus esse si credit stultusne inquam saltem dici potest non continuo inquit nisi se id scire contenderit nam si ut probabile sequitur quod crebra fama iactauit nullius temeritatis argui potest tum ego rem ipsam paulisper consideremus et quasi ante oculos constituamus ecce fac illum nescio quem hominem quem describimus esse praesentem aduenit alicunde frater tuus ibi iste cuius hic puer filius respondetur cuiusdam romaniani at hic quam patri similis est quam ad me hoc non temere fama detulerat hic tu uel quis alius nosti enim romanianum bone homo non noui inquit tamen similis eius mihi uidetur poteritne quisquam risum tenere nullo modo inquit ergo inquam quid sequatur uides iamdudum inquit uideo sed tamen istam conclusionem abs te audire uolo oportet enim alere incipias quem cepisti quidni inquam concludam ipsa res clamat similiter ridendos esse academicos tuos qui se in uita ueri similitudinem sequi dicunt cum ipsum uerum quid sit ignorent academicorum cauillatio tum trigetius longe mihi inquit uidetur dissimilis academicorum cautio ab huius quem descripsisti ineptia illi enim rationibus assequuntur quod dicunt esse uerisimile iste autem ineptus famam secutus est cuius auctoritate nihil est uilius quasi uero inquam non ineptior esset si diceret patrem quidem eius minime noui nec fama comperi quam sit similis patris et mihi tamen similis uidetur ineptior certe inquit sed quorsum ista quia tales inquam sunt qui dicunt uerum quidem non nouimus sed hoc quod uidemus eius quod non nouimus simile est probabile inquit illi dicunt cui ego quomodo istuc dicis an negas eos uerisimile dicere et ille inquit ego ob hoc dicere uolui ut illam similitudinem excluderem uidebatur enim mihi fama improbe irruisse in quaestionem uestram cum academici ne oculis quidem credant humanis nedum famae mille quidem ut poetae fingunt sed monstrosis tamen luminibus nam quis ego tandem sum academiae defensor an in quaestione ista inuidetis securitati meae en habes alipium cuius aduentus nobis quaeso ferias dederit quem te iamdudum non frustra formidare arbitramur tum facto silentio oculos ambo in alipium contulerunt tum ille uellem inquit quidem ut meae uires patiuntur auxiliari aliquatenus partibus uestris nisi mihi omen uestrum terrori esset sed hanc formidinem ni me spes fefellerit facile fugem simul enim solatur me quod praesens academicorum oppugnator onus trigetii uicti pene subierit et nunc eum uictorem uestra confessione probabile est illud magis uereor ne et deserti officii negligentiam et inuasi impudentiam deuitare non possim non enim uos oblitos credo iudicis mihi munus fuisse delatum hic trigetius illud inquit aliud hoc autem aliud est quare quaesumus ut te aliquando patiare priuatum ne renuerim ait nedum impudentiam uel negligentiam uitare cupio in superbiae quo uitio nihil est immanius laqueos incidam si honorem mihi a uobis concessum diutius quam permittitis teneam de academicorum sententia serio deinceps disputandum proinde uelim mihi exponas bone accusator academicorum officium tuum id est in quorum defensionem hos oppugnes metuo enim ne academicos refellens academicum te probare uelis accusatorum inquam ut opinor duo genera esse bene nosti non enim si a cicerone modestissime dictum est ita eum uerris esse accusatorem ut siculorum defensor esset nec quidquam minus semper optaui quam inter eos qui secum multum uixerunt multumque sermocinati sunt oriri aliquid unde nouus quasi conflictus exsurgat sed propter memoriam quae infida custos est excogitatorum referri in litteras uolui quod inter nos saepe pertractauimus simul ut isti adolescentes et in haec attendere discerent et aggredi ac subire tentarent tunc ergo nescis nihil me certum adhuc habere quod sentiam sed ab eo quaerendo academicorum argumentis atque disputationibus impediri nescio enim quomodo fecerunt in animo quamdam probabilitatem quod homo uerum inuenire non possit unde piger et prorsus segnis effectus eram nec quaerere audebam quod acutissimis ac doctissimis uiris inuenire non licuit nisi ergo prius tam mihi persuasero uerum posse inueniri quam sibi illi non posse persuaserunt non audebo quaerere nec habeo aliquid quod defendam itaque istam interrogationem remoue si placet et potius discutiamus inter nos quam sagaciter possumus utrumnam possit uerum inueniri et pro parte mea uideor mihi habere iam multa quibus contra rationem academicorum niti molior inter quos et me modo interim nihil distat nisi quod illis probabile uisum est non posse inueniri ueritatem mihi autem inueniri posse probabile est nam ignoratio ueri aut mihi si illi fingebant peculiaris est aut certe utrisque communis uerborum controuersia non est quae habetur cum academicis sed rerum tum alipius iam inquit securus incedam uideo enim te non tam accusatorem quam adiutorem fore itaque ne longius abeamus uideamus quaeso prius ne per hanc quaestionem in qua successisse uideor iis qui tibi cesserunt in uerbi controuersiam decidamus quod te ipso insinuante ex auctoritate illa tulliana turpissimum esse saepe confessi sumus cum enim ni fallor licentius placuisse sibi diceret de probabilitate academicorum sententiam subiecisti quod ille haud dubie confirmauit sciretne hanc ab eisdem etiam uerisimilitudinem nominari et bene noui siquidem ex te mihi nota sunt non absque te esse academicorum placita quae cum ut dixi animo tuo infixa sint quid uerba secteris ignoro non est ista inquam mihi crede uerborum sed rerum ipsarum magna controuersia non enim illos uiros eos fuisse arbitror qui rebus nescirent nomina imponere sed mihi haec uocabula uidentur elegisse et ad occultandam tardioribus et ad significandam uigilantioribus sententiam suam quod quare et quomodo mihi uideatur exponam cum prius illa discussero quae ab eis tanquam cognitionis humanae inimicis dicta homines putant itaque perlibenter habeo hucusque hodie nostrum processisse sermonem ut satis quid inter nos quaereretur aperteque constaret nam illi mihi uidentur graues omnino ac prudentes uiri fuisse si quid est autem quod nunc disputabimus aduersus eos erit qui academicos inuentioni ueritatis aduersos fuisse crediderunt et ne me territum putes etiam contra eos ipsos non inuitus armabor si non occultandae sententiae suae causa ne ab eis temere pollutis mentibus et quasi profanis quaedam ueritatis sacra proderentur sed ex animo illa quae in eorum libris legimus defenderunt quod hodie facerem nisi nos solis occasus iam domum redire compelleret hactenus illo die disputatum est probabile quid sit postridie autem quamuis non minus blandus tranquillusque dies illuxisset uix tamen domesticis negotiis euoluti sumus nam magnam eius partem in epistolarum maxime scriptione consumpseramus et cum iam duae horae uix reliquae forent ad pratum processimus nam inuitabat coeli nimia serenitas placuitque ut ne ipsum quidem quod restiterat tempus perire pateremur itaque cum ad arborem solitam uentum esset et mansissemus loco uelim uos inquam adolescentuli quoniam non est hodie magna res aggredienda in memoriam mihi reuocetis quomodo hesterno die rogatiunculae quae uos turbauit alipius responderit hic licentius tam breue est inquit ut nihil negotii sit hoc recordari quam leue sit autem tu uideris nam ut opinor uetuit te res cum constaret de uerbis mouere quaestionem et ego hoc ipsum inquam quid sit quamue habeat uim satis animaduertistis uideor inquit mihi uidere quid sit sed quaeso tu id paulisper exponas nam saepe abs te audiui turpe esse disputantibus in uerborum quaestione immorari cum certamen nullum de rebus remanserit sed hoc subtilius est quam ut explicandum a me debeat flagitari audite ergo inquam quid sit uos id probabile uel uerisimile academici uocant quod nos ad agendum sine assensione potest inuitare sine assensione autem dico ut id quod agimus non opinemur uerum esse aut non id scire arbitremur agamus tamen ut uerbi causa utrum hesterna nocte tam liquida ac pura hodie tam laetus sol exorturus esset si nos quispiam rogaret credo quod nos id scire negaremus diceremus tamen ita uideri talia inquit academicus mihi uidentur omnia quae probabilia uel uerisimilia putaui nominanda quae tu si alio nomine uis uocare nihil repugno satis enim mihi est te iam bene accepisse quid dicam id est quibus rebus haec nomina imponam non enim uocabulorum opificem sed rerum inquisitorem decet esse sapientem satisne intellexistis quomodo mihi ludicra illa quibus uos agitabam de manibus excussa sint hic cum ambo se intellexisse respondissent uultuque ipso responsionem postularent meam quid putatis inquam ciceronem cuius haec uerba sunt inopem fuisse latinae linguae ut minus apta rebus imponeret quas sentiebat nomina rursum de probabili et uerisimili tum trigetius iam inquit placet nobis cum res nota sit de uerbis nullas calumnias commouere quare uide potius quid huic respondeas qui nos liberauit in quos tu impulsus tentas iterum irruere et licentius mane ait quaeso nam mihi sublucet nescio quid quo uideam non tibi tam facile tantum argumentum eripi debuisse et cum defixus in cogitatione siluisset aliquantum rogo inquit nihil mihi uidetur esse absurdius quam dicere se uerisimile sequi eum qui uerum quid sit ignoret nec illa me tua similitudo conturbat nam recte ego interrogatus utrum ex ista temporie coeli nulla in crastinum pluuia cogatur respondeo es se uerisimile qui me non nego nosse aliquid ueri nam scio arborem istam modo argenteam fieri non posse multaque talia uera non impudenter me scire dico quorum uideo esse similia ea quae uerisimilia nomino tu uero carneades uel quae alia graeca pestis ut nostris parcam tu ergo cum te nihil ueri scire dicas unde hoc uerisimile sequeris at enim nomen ei non potui aliud imponere quid ergo nobis disputandum est cum eo qui nec loqui potest non ego inquit alipius perfugas metuam quanto minus ille carneades in quem nescio utrum iuuenili an puerili leuitate commotus maledicta potius quam aliquod telum putasti esse iaciendum nam illi quidem ad roborandam sententiam suam quae semper tenus probabili fundata fuit hoc interim aduersum te facile suffecerit ita nos a ueri inuentione procul esse positos ut tu tibi ipse magno argumento esse possis qui ita una interrogatiuncula loco motus es ut ubi tibi standum esset penitus ignorares sed haec atque scientiam tuam quam tibi impressam de hac arbore paulo ante confessus es in aliud tempus differamus quamuis enim iam alias partes delegeris tamen sedulo docendus es quid paulo ante dixerim nondum enim ut opinor in eam quaestionem qui utrum inueniri uerum possit quaeritur progressi fueramus sed illud tantum in ipso uestibulo defensionis meae praescribendum putaui in quo te lassum prostratumque prospexeram hoc est utrum uerisimile an probabile an alio si quo nomine appellari potest quod sibi academici sat esse dicant quaerendum non esse nam si tu optimus iam inuentor ueritatis tibi uideris nihil ad me postea si ingratus non fueris huic patrocinio meo eadem fortasse me docebis an academici dissimularint se scire uerum hic ego cum uerecunde licentius alipii impetum formidaret omnia potius inquam alipi loqui maluisti quam quemadmodum nobis cum iis qui loqui nesciant disputandum sit et ille quoniam olim tum mihi tum omnibus notum est et nunc tua professione satis indicas te loquendi peritum esse uelim explices utilitatem primo huius inquisitionis suae quae aut superflua est ut opinor et ei multo magis respondere superfluum est aut si commoda uisa fuerit et a me explicari nequierit precario abs te impetrem ut magistri officium ne grauere meministi inquam heri me esse pollicitum de istis uocabulis post acturum et nunc ille sol admonet ut quae ludicra pueris proposui redigam in cistas praesertim cum ea ornandi iam potius quam uendendi gratia proponam nunc antequam stilum nostrum tenebrae occupent quae patronae academicorum solent esse uolo inter nos hodie plenissime constet ad quam quaestionem nobis explicandam mane surgendum sit itaque responde quaeso utrum tibi uideantur academici habuisse certam de ueritate sententiam et eam temere ignotis uel non purgatis animis prodere noluisse an uero ita senserint ut eorum disputationes se habent tum ille quid illis animi fuerit inquit non temere confirmabo nam quantum ex libris colligi datur tu melius nosti quae in uerba sententiam suam promere soleant me autem de meipso si consulis inuentum nondum uerum esse puto addo etiam quod de academicis flagitabas nec posse inueniri me putare non solum inolita quam semper fere animaduertisti opinione mea sed etiam auctoritate magnorum excellentiorumque philosophorum quibus nos praebere colla siue imbecillitas nostra siue sagacitas ipsorum ultra quam nihil iam inueniri posse credendum est nescio quomodo compellit hoc est inquam quod uolui nam uerebar ne cum tibi quoque id uideretur quod mihi disputatio nostra manca remaneret nullo existente qui ex altera parte rem uenire in manus cogeret ut diligenter quantum possumus uersaretur itaque si id euenisset paratus eram te rogare ut academicorum partes ita susciperes quasi tibi non solum disputasse sed etiam sensisse uiderentur uerum non posse comprehendi quaeritur ergo inter nos utrum illorum argumentis probabile sit nihil percipi posse ac nulli rei esse assentiendum quod si obtinueris cedam libenter si autem demonstrare potuero multo esse probabilius et posse ad ueritatem peruenire sapientem et assensionem non semper esse cohibendam nihil habebis ut opinor cur non te in meam sententiam transire patiaris quod cum illi placuisset et caeteris qui aderant iam uespere obumbrati domum reuertimus exhibet disputationes duas quarum initio statuitur fortunam nihil siue adiumento siue impedimento esse sapienti mox augustinus repugnante pro susceptis partibus alipio probat nonnihil sciri a sapiente utpote qui saltem sapientiam nouerit deinde zenonis definitionem discutit et duo illa redarguit academicorum placita nihil percipi posse et nulli rei debere assentiri dicit demum uideri sibi academicos non ita sensisse uti uulgo existimantur magnopere quaerenda ueritas unde pendet uita beata cum post illum sermonem quem secundus liber continet alio die consedissemus in balneis nam erat tristior quam ut ad pratum liberet descendere sic exorsus sum arbitror uos iam satis animaduertisse qua de re inter nos discutienda quaestio constituta sit sed antequam ad partes meas ueniam quae ad eam pertinent explicandam pauca quaeso de spe de uita de instituto nostro non ab re abhorrentia libenter audiatis negotium nostrum non leue aut superfluum sed necessarium ac summum esse arbitror magnopere quaerere ueritatem hoc inter me atque alipium conuenit nam et caeteri philosophi sapientem suum eam inuenisse putauerunt et academici sapienti suo summo conatu inueniendam esse professi sunt idque illum agere sedulo sed quoniam uel lateret obruta uel confusa non emineret ad agendam uitam id eum sequi quod probabile ac uerisimile occurreret id etiam uestra pristina disceptatione confectum est nam cum alter inuenta ueritate beatum fieri asseruerit hominem alter uero tantum diligenter quaesita nulli nostrum dubium est nihil esse a nobis huic negotio praeponendum quamobrem qualem uobis quaeso hesternum diem uidemur duxisse uobis quidem in studiis uestris uiuere licuit nam et tu trigeti uirgilii te carminibus oblectasti et licentius fingendis uersibus uacauit quorum amore ita perculsus est ut propter eum maxime mihi istum sermonem inferendum putarem quo in eius animo philosophia maiorem partem non modo quam poetica sed quaeuis alia disciplina sibi usurpet ac uindicet an fortuna sapienti necessaria sed quaeso uos nonne miserti nostri estis cum pridie ita cubitum issemus ut ad dilatam quaestionem et prorsus ad nihil aliud surgeretur quod tanta de re familiari necessario peragenda exstiterunt ut his penitus occupati uix duas extremas diei horas in nosmetipsos respirare possemus quare semper fuit sententia mea sapienti iam homini nihil opus esse ut autem sapiens fiat plurimum necessariam esse fortunam nisi quid aliud uidetur alipio tum ille quantum iuris inquit fortunae tribuas nondum bene noui nam si ad contemnendam fortunam fortuna ipsa opus esse arbitraris me quoque comitem in hanc sententiam do tibi sin fortunae nihil aliud concedis quam ea quae corporis necessitati non possunt nisi ipsa uolente suppetere non ita sentio aut enim licet eadem repugnante atque inuita nondum sapienti cupido tamen sapientiae ea sumere quae uitae necessaria confitemur aut concedendum est etiam in omni sapientis uita eam dominari cum et ipse sapiens iis quae corpori necessaria sunt non indigere non possit dicis ergo inquam fortunam esse necessariam studioso sapientiae sapienti uero negas non ab re est eadem repetere inquit itaque nunc etiam abs te quaero utrum fortunam ad seipsam contemnendam aliquid iuuare aestimes quod si arbitraris dico sapientiae cupidum magnopere indigere fortuna arbitror inquam siquidem per illam erit talis qualis eam possit contemnere nec absurdum est nam sic etiam paruis nobis ubera necessaria sunt quibus efficitur ut sine his postea uiuere ac ualere possimus sententias ait nostras si animi conceptio non dissonat concordare mihi liquet nisi forte discernendum cuiquam uidetur quod uel fortunae uel uberum non ipsa ubera seu fortuna sed alia res quaedam nos faciat contemptores nihil magnum est inquam alio simili uti nam ut sine naui uel quolibet uehiculo aut omnino ne uel ipsum daedalum timeam sine ullis ad hanc rem accommodatis instrumentis aut aliqua occultiore potentia aegeum mare nemo transmittit quamuis nihil aliud quam peruenire proponat quod cum ei euenerit illa omnia quibus aduectus est paratus sit abiicere atque contemnere ita quisquis ad sapientiae portum et quasi firmissimum et quietissimum solum peruenire uoluerit quoniam ut alia omittam si caecus ac surdus fuerit non potest quod positum est in potestate fortunae necessariam mihi uidetur ad id quod concupiuit habere fortunam quod cum obtinuerit quamuis putetur indigere quibusdam rebus ad corporis ualetudinem pertinentibus illud tamen constat non his opus esse ut sapiens sit sed ut inter homines uiuat imo ait ille si caecus ac surdus sit et sapientiam adipiscendam et ipsam uitam propter quam sapientia quaeritur mea sententia iure contemnet tamen inquam cum ipsa uita nostra qua hic uiuimus sit in potestate fortunae nec nisi uiuens quisque sapiens fieri possit nonne fatendum est opus esse eius fauore quo ad sapientiam peruehamur sed cum sapientia inquit non nisi uiuentibus sit necessaria remotaque uita nulla sit indigentia sapientiae nihil in propaganda uita pertimesco fortunam etenim quia uiuo propterea uolo sapientiam non quod sapientiam desidero uolo uitam unde fortuna si mihi abstulerit uitam auferet causam quaerendae sapientiae nihil igitur habeo cur ut fiam sapiens aut fauorem optem fortunae aut impedimenta formidem nisi alia fortasse protuleris tum ego non igitur censes sapientiae studiosum posse a fortuna ne ad sapientiam perueniat impediri etiamsi ei non auferat uitam non arbitror inquit differunt sapiens et studiosus sapientem nonnihil scire quia saltem scit sapientiam uolo inquam mihi paululum aperias quid tibi inter sapientem et philosophum distare uideatur sapientem a studioso ait nulla re differre arbitror nisi quod quarum rerum in sapiente quidam habitus inest earum est in studioso sola flagrantia quae sunt tandem istae res inquam nam mihi nihil aliud uidetur interesse nisi quod alter scit sapientiam alter scire desiderat si scientiam inquit modesto fine determinas ipsam rem planius clocutus es quoquo modo inquam eam determinem illud omnibus placuit scientiam falsarum rerum esse non posse in hoc mihi inquit ille uisa fuit obiicienda praescriptio ne inconsiderata consensione mea facile in principalis illius quaestionis campis tua equitaret oratio plane inquam mihi nihil ubi equitare possem reliquisti nam nisi fallor quod iamdudum molior ad ipsum finem peruenimus si enim ut subtiliter uereque dixisti nihil inter sapientiae studiosum et sapientem interest nisi quod iste amat ille autem habet sapientiae disciplinam unde etiam nomen ipsum id est habitum quemdam exprimere non cunctatus es nemo autem habere disciplinam potest in animo qui nihil didicit nihil autem didicit qui nihil nouit et nosse falsum nemo potest nouit igitur sapiens ueritatem quem disciplinam sapientiae habere in animo id est habitum iam ipse confessus es nescio inquit cuius impudentiae sim si habitum inquisitionis diuinarum humanarumque rerum esse in sapiente confessum me negare uoluero sed qui tibi uideatur inuentorum probabilium habitus non esse non uideo concedis mihi inquam falsa neminem scire facile id quidem inquit dic iam si potes inquam sapientem nescire sapientiam quid enim ait hoc limite uniuersa concludis ut uideri sibi non possit comprehendisse se sapientiam da inquam dexteram nam si meministi hoc est quod heri me dixi effecturum quod nunc non a me conclusum sed a te ultro mihi oblatum esse gaudeo nam cum inter me et academicos hoc interesse dixissem quod illis probabile uisum est ueritatem non posse comprehendi mihi autem nondum quidem a me inuentam inueniri tamen posse a sapiente uideatur nunc tu cum mea interrogatione urgereris utrum sapiens nesciat sapientiam uidetur sibi scire dixisti quid tum postea inquit quia si uidetur sibi inquam scire sapientiam non ei uidetur nihil scire posse sapientem aut si sapientia nihil est uolo affirmes crederem uere inquit ad calcem nos finem que uenisse sed repente cum dexteras interposuisti disiunctissimos nos esse et in longum progressos uideo uidelicet quod hesterno die a nobis nulla alia quaestio constituta uidebatur nisi quod sapientem ad comprehensionem ueri peruenire posse affirmante te ego negaueram nunc uero nihil me opinor concessisse tibi quam uideri posse sapienti probabilium rerum se consecutum esse sapientiam quam tamen sapientiam in inuestigatione diuinarum humanarumque rerum me constituisse nulli nostrum arbitror dubium non inquam ideo quia inuoluis euolueris uideris enim iam mihi exercendi tui causa disputare et quia bene nosti istos adolescentulos uix adhuc posse discernere quae acute ac subtiliter disseruntur tanquam iudicum abuteris ignorantia ut tibi quantumlibet loqui nullo liceat reclamante nam paulo ante dixisti cum quaererem utrum sciret sapiens sapientiam scire sibi uideri cui ergo uidetur sapientem scire sapientiam non utique uidetur nihil scire sapientem hoc enim contendi non potest nisi quisquam dicere audeat nihil esse sapientiam ex quo fit ut iam hoc tibi quod etiam mihi uideatur nam mihi uidetur sapientem non nihil scire et tibi opinor cui placet uideri sapienti sapientem scire sapientiam tum ille non magis me ingenium exercere uelle quam te arbitror et id miror non enim tibi ulla in hanc rem exercitatione opus est nam mihi adhuc fortasse caeco uidetur interesse inter uideri sibi scire et scire et inter sapientiam quae in inuestigatione posita est et ueritatem quae a nobis cum alterutra dicantur sibi quemadmodum quadrent non inuenio tum ego cum iam ad prandium uocaremur non inquam mihi quod tantum reniteris displicet aut enim ambo nescimus quid loquamur et danda est opera ne tam turpes simus aut unus nostrum quod item relinquere atque negligere non minus turpe est sed pomeridianis horis rediemus ad inuicem mihi enim cum uideretur iam nos ad calcem peruenisse pugnos etiam miscuisti hic cum arrisissent discessimus rursus quod sapiens non est qui nihil scit et cum redissemus inuenimus licentium cui nunquam sitienti helicon subuenisset excogitandis uersibus inhiantem nam de medio pene prandio quamuis nostri prandii idem initium qui finis fuit clam surrexerat nihilque biberat cui ego opto quidem inquam tibi ut istam poeticam quam concupisti complectaris aliquando non quod me nimis delectet ista perfectio sed quod uideo te tantum exarsisse ut nisi fastidio euadere ab hoc amore non possis quod euenire post perfectionem facile solet deinde cum sis bene canorus malim auribus nostris inculces tuos uersus quam ut in illis graecis tragoediis more auicularum quas in caueis inclusas uidemus uerba quae non intelligis cantes admoneo tamen ut pergas potum si uoles et ad scholam redeas nostram si tamen aliquid iam de te hortensius et philosophia meretur cui dulcissimas primitias iam uestro illo sermone libasti qui te uehementius quam ista poetica incederat ad magnarum et uere fructuosarum rerum scientiam sed dum ad istarum disciplinarum quibus excoluntur animi circum reuocare uos cupio metuo ne uobis labirinthus fiat et prope me poenitet ab illo te impetu repressisse erubuit ille discessitque ut biberet nam et multum sitiebat et occasio dabatur euitandi me plura fortasse atque asperiora dicturum et cum rediisset intentis omnibus sic coepi itane est alipi ut inter nos de re iam ut mihi uidetur manifestissima non conueniat non mirum est inquit si quod tibi in promptu esse asseris mihi obscurum sit siquidem pleraque manifesta possint aliis manifestiora et item obscura quaedam nonnullis obscuriora esse nam si et hoc tibi uere manifestum est mihi crede esse alium quemquam cui et hoc manifestum tuum manifestius sit et item alium cui meum obscurum obscurius sit sed ne me perpugnacem diutius putes obsecrauerim ut hoc manifestum manifestius edisseras attende inquam quaeso diligenter et quasi seposita paululum respondendi cura si enim bene me atque te noui facile data opera clarebit quod dico et alter alteri cito persuadebit dixistine tandem an fortasse obsurdueram uideri sapienti se scire sapientiam annuit omittamus inquam paululum istum sapientem tu ipse sapiens es an non nihil inquit minus uolo tamen inquam respondeas mihi quid ipse sentias de sapiente academico utrumnam tibi uideatur scire sapientiam utrum sibi inquit scire uideatur an sciat unumne an diuersum putas metuo enim ne haec confusio cuiquam nostrum suffugium praebeat hoc est inquam tuscum illud iurgium quod dici solet cum quaestioni intentatae non eius solutio sed alterius obiectio uidetur mederi quod etiam poeta noster decenter in bucolico carmine hoc rusticanum et plane pastoricium esse iudicauit cum alter alterum interrogat ubi coeli spatium non amplius quam tres ulnas pateat ille autem dic quibus in terris inscripti nomina regum nascantur flores quod quaeso alipi ne in uilla nobis licere arbitreris certe uel istae balneolae aliquam decoris gimnasiorum faciant recordationem ad id si placet quod rogo responde uideturne tibi sapiens academicorum scire sapientiam ne uerba uerbis referendo inquit in longum eamus uidetur uideri sibi scire uidetur ergo inquam tibi nescire non enim ego quaero quid tibi uideatur uideri sapienti sed utrum tibi uideatur sapiens scire sapientiam potes ut opinor hic aut aiere aut negare o utinam inquit aut ita mihi facile esset ut tibi aut ita tibi difficile ut mihi nec tam molestus esses nec in his quidquam sperares nam cum me interrogares quid mihi de academico sapiente uideatur respondi uideri mihi quod uideatur sibi scire sapientiam ne aut temere me scire affirmarem aut illum non minus temere scire dicerem pro magno inquam beneficio mihi obsecro concedas primo ut ad id quod ego non ad id quod tu te interrogas respondere digneris deinde ut spem meam quam tibi non minus curae quam tuam esse certo scio nunc paululum omittas certe si me ista interrogatione decepero cito transibo in tuam partem controuersiamque finiemus postremo ut pulsa nescio qua sollicitudine qua te tangi uideo diligentius animaduertas quo facile intelligas quid mihi abs te responderi uelim dixisti enim ideo te non aut aiere aut negare quod utique faciendum est ad id quod rogo ne temere te scire dicas quod nescis quasi uero ego quid scias quaesierim et non quid tibi uideatur itaque nunc idem planius interrogo uideturne tibi scire sapientiam sapiens an non uidetur si inueniri inquit sapiens qualem ratio prodit queat potest mihi uideri scire sapientiam ratio igitur inquam talem tibi prodit esse sapientem qui sapientiam non ignoret et recte isthuc non enim aliter decebat uideri tibi quaero ergo iam utrum possit sapiens inueniri si enim potest potest etiam scire sapientiam omnisque quaestio inter nos dissoluta est si autem non posse dicis iam non quaeretur utrum sapiens aliquid sciat sed utrum sapiens quisquam esse possit quo constituto iam recedendum erit ab academicis et tecum ista quaestio quantum ualemus diligenter cauteque uersanda nam illis placuit uel potius uisum est et esse posse hominem sapientem et tamen in hominem scientiam cadere non posse quare illi sapientem nihil scire affirmarunt tibi autem uidetur scire sapientiam quod non est utique nihil scire simul enim placuit inter nos quod etiam inter omnes ueteres interque ipsos academicos scire falsa neminem posse unde illud iam restat ut aut contendas nihil esse sapientiam aut talem sapientem ab academicis describi qualem ratio non habet fatearis academicorum inane suffugium praecluditur et his omissis consentias ut quaeramus utrum possit homini talis prouenire sapientia qualem prodit ratio non enim aliam debemus aut possumus recte uocare sapientiam etsi concedam inquit quod te magnopere niti uideo sciri a sapiente sapientiam et aliquid inter nos deprehensum quod sapiens possit percipere tamen nequaquam mihi occurrit academicorum labefactata omnis intentio prospicio enim defensionis eis locum non minimum reseruatum nec illam assensionis suspensionem esse praecisam cum hoc ipso causae suae deesse non possint quo conuictos putas dicent enim usqueadeo nihil comprehendi nullique rei assensionem praebendam ut etiam hoc de nihil percipiendo quod tota sibi pene uita usque ad te probabiliter persuaserant nunc ista conclusione sibi extortum sit ut siue tunc 