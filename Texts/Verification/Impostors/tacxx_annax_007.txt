publicae neque interfectus in exemplum ibit studia illi ut plena uaecordiae ita inania et fluxa sunt nec quicquam graue ac serium ex eo metuas qui suorum ipse flagitiorum proditor non uirorum animis sed muliercularum adrepit cedat tamen urbe et bonis amissis aqua et igni arceatur quod perinde censeo ac si lege maiestatis teneretur solus lepido rubellius blandus e consularibus adsensit ceteri sententiam agrippae secuti ductusque in carcerem priscus ac statim exanimatus id tiberius solitis sibi ambagibus apud senatum incusauit cum extolleret pietatem quamuis modicas principis iniurias acriter ulciscentium deprecare tam praecipitis uerborum poenas laudaret lepidum neque agrippam argueret igitur factum senatus consultum ne decreta patrum ante diem decimum ad aerarium deferrentur idque uitae spatium damnatis prorogaretur sed non senatui libertas ad paenitendum erat neque tiberius interiectu temporis mitigabatur c sulpicius d haterius consules sequuntur inturbidus externis rebus annus domi suspecta seueritate aduersum luxum qui immensum proruperat ad cuncta quis pecunia prodigitur sed alia sumptuum quamuis grauiora dissimulatis plerumque pretiis occultabantur uentris et ganeae paratus adsiduis sermonibus uulgati fecerant curam ne princeps antiquae parsimoniae durius aduerteret nam incipiente c bibulo ceteri quoque aediles disseruerant sperni sumptuariam legem uetitaque utensilium pretia augeri in dies nec mediocribus remediis sisti posse et consulti patres integrum id negotium ad principem distulerant sed tiberius saepe apud se pensitato an coerceri tam profusae cupidines possent num coercitio plus damni in rem publicam ferret quam indecorum adtrectare quod non obtineret uel retentum ignominiam et infamiam uirorum inlustrium posceret postremo litteras ad senatum composuit quarum sententia in hunc modum fuit ceteris forsitan in rebus patres conscripti magis expediat me coram interrogari et dicere quid e re publica censeam in hac relatione subtrahi oculos meos melius fuit ne denotantibus uobis ora ac metum singulorum qui pudendi luxus arguerentur ipse etiam uiderem eos ac uelut deprenderem quod si mecum ante uiri strenui aediles consilium habuissent nescio an suasurus fuerim omittere potius praeualida et adulta uitia quam hoc adsequi ut palam fieret quibus flagitiis impares essemus sed illi quidem officio functi sunt ut ceteros quoque magistratus sua munia implere uelim mihi autem neque honestum silere neque proloqui expeditum quia non aedilis aut praetoris aut consulis partis sustineo maius aliquid et excelsius a principe postulatur et cum recte factorum sibi quisque gratiam trahant unius inuidia ab omnibus peccatur quid enim primum prohibere et priscum ad morem recidere adgrediar uillarumne infinita spatia familiarum numerum et nationes argenti et auri pondus aeris tabularumque miracula promiscas uiris et feminis uestis atque illa feminarum propria quis lapidum causa pecuniae nostrae ad externas aut hostilis gentis transferuntur nec ignoro in conuiuiis et circulis incusari ista et modum posci set si quis legem sanciat poenas indicat idem illi ciuitatem uerti splendidissimo cuique exitium parari neminem criminis expertem clamitabunt atqui ne corporis quidem morbos ueteres et diu auctos nisi per dura et aspera coerceas corruptus simul et corruptor aeger et flagrans animus haud leuioribus remediis restinguendus est quam libidinibus ardescit tot a maioribus repertae leges tot quas diuus augustus tulit illae obliuione hae quod flagitiosius est contemptu abolitae securiorem luxum fecere nam si uelis quod nondum uetitum est timeas ne uetere at si prohibita impune transcenderis neque metus ultra neque pudor est cur ergo olim parsimonia pollebat quia sibi quisque moderabatur quia unius urbis ciues eramus ne inritamenta quidem eadem intra italiam dominantibus externis uictoriis aliena ciuilibus etiam nostra consumere didicimus quantulum istud est de quo aediles admonent quam si cetera respicias in leui habendum at hercule nemo refert quod italia externae opis indiget quod uita populi romani per incerta maris et tempestatum cotidie uoluitur ac nisi prouinciarum copiae et dominis et seruitiis et agris subuenerint nostra nos scilicet nemora nostraeque uillae tuebuntur hanc patres conscripti curam sustinet princeps haec omissa funditus rem publicam trahet reliquis intra animum medendum est nos pudor pauperes necessitas diuites satias in melius mutet aut si quis ex magistratibus tantam industriam ac seueritatem pollicetur ut ire obuiam queat hunc ego et laudo et exonerari laborum meorum partem fateor sin accusare uitia uolunt dein cum gloriam eius rei adepti sunt simultates faciunt ac mihi relinquunt credite patres conscripti me quoque non esse offensionum auidum quas cum grauis et plerumque iniquas pro re publica suscipiam inanis et inritas neque mihi aut uobis usui futuras iure deprecor auditis caesaris litteris remissa aedilibus talis cura luxusque mensae a fine actiaci belli ad ea arma quis seruius galba rerum adeptus est per annos centum profusis sumptibus exerciti paulatim exoleuere causas eius mutationis quaerere libet dites olim familiae nobilium aut claritudine insignes studio magnificentiae prolabebantur nam etiam tum plebem socios regna colere et coli licitum ut quisque opibus domo paratu speciosus per nomen et clientelas inlustrior habebatur postquam caedibus saeuitum et magnitudo famae exitio erat ceteri ad sapientiora conuertere simul noui homines e municipiis et coloniis atque etiam prouinciis in senatum crebro adsumpti domesticam parsimoniam intulerunt et quamquam fortuna uel industria plerique pecuniosam ad senectam peruenirent mansit tamen prior animus sed praecipuus adstricti moris auctor uespasianus fuit antiquo ipse cultu uictuque obsequium inde in principem et aemulandi amor ualidior quam poena ex legibus et metus nisi forte rebus cunctis inest quidam uelut orbis ut quem ad modum temporum uices ita morum uertantur nec omnia apud priores meliora sed nostra quoque aetas multa laudis et artium imitanda posteris tulit uerum haec nobis in maiores certamina ex honesto maneant tiberius fama moderationis parta quod ingruentis accusatores represserat mittit litteras ad senatum quis potestatem tribuniciam druso petebat id summi fastigii uocabulum augustus repperit ne regis aut dictatoris nomen adsumeret ac tamen appellatione aliqua cetera imperia praemineret marcum deinde agrippam socum eius potestatis quo defuncto tiberium neronem delegit ne successor in incerto foret sic cohiberi prauas aliorum spes rebatur simul modestiae neronis et suae magnitudini fidebat quo tunc exemplo tiberius drusum summae rei admouit cum incolumi germanico integrum inter duos iudicium tenuisset sed principio litterarum ueneratus deos ut consilia sua rei publicae prosperarent modica de moribus adulescentis neque in falsum aucta rettulit esse illi coniugem et tres liberos eamque aetatem qua ipse quondam a diuo augusto ad capessendum hoc munus uocatus sit neque nunc propere sed per octo annos capto experimento compressis seditionibus compositis bellis triumphalem et bis consulem noti laboris participem sumi praeceperant animis orationem patres quo quaesitior adulatio fuit nec tamen repertum nisi ut effigies principum aras deum templa et arcus aliaque solita censerent nisi quod m silanus ex contumelia consulatus honorem principibus petiuit dixitque pro sententia ut publicis priuatisue monimentis ad memoriam temporum non consulum nomina praecriberentur sed eorum qui tribuniciam potestatem gererent at q haterius cum eius diei senatus consulta aureis litteris figenda in curia censuisset deridiculo fuit senex foedissimae adulationis tantum infamia usurus inter quae prouincia africa iunio blaeso prorogata seruius maluginensis flamen dialis ut asiam sorte haberet postulauit frustra uulgatum dictitans non licere dialibus egredi italia neque aliud ius suum quam martialium quirinaliumque flaminum porro si hi duxissent prouincias cur dialibus id uetitum nulla de eo populi scita non in libris caerimoniarum reperiri saepe pontifices dialia sacra fecisse si flamen ualetudine aut munere publico impediretur quinque et septuaginta annis post cornelii merulae caedem neminem suffectum neque tamen cessauisse religiones quod si per tot annos possit non creari nullo sacrorum damno quanto facilius afuturum ad unius anni proconsulare imperium priuatis olim simultatibus effectum ut a pontificibus maximis ire in prouincias prohiberentur nunc deum munere summum pontificum etiam summum hominum esse non aemulationi non odio aut priuatis adfectionibus obnoxium aduersus quae cum augur lentulus aliique uarie dissererent eo decursum est ut pontificis maximi sententiam opperirentur tiberius dilata notione de iure flaminis decretas ob tribuniciam drusi potestatem caerimonias temperauit nominatim arguens insolentiam sententiae aureasque litteras contra patrium morem recitatae et drusi epistulae quamquam ad modestiam flexae pro superbissimis accipiuntur huc decidisse cuncta ut ne iuuenis quidem tanto honore accepto adiret urbis deos ingrederetur senatum auspicia saltem gentile apud solum inciperet bellum scilicet aut diuerso terrarum distineri litora et lacus campaniae cum maxime peragrantem sic imbui rectorem generis humani id primum e paternis consiliis discere sane grauaretur aspectum ciuium senex imperator fessamque aetatem et actos labores praetenderet druso quod nisi ex adrogantia impedimentum sed tiberius uim principatus sibi firmans imaginem antiquitatis senatui praebebat postulata prouinciarum ad disquisitionem patrum mittendo crebrescebat enim graecas per urbes licentia atque impunitas asila statuendi complebantur templa pessimis seruitiorum eodem subsidio obaerati aduersum creditores suspectique capitalium criminum receptabantur nec ullum satis ualidum imperium erat coercendis seditionibus populi flagitia hominum ut caerimonias deum protegentis igitur placitum ut mitterent ciuitates iura atque legatos et quaedam quod falso usurpauerant sponte omisere multae uetustis superstitionibus aut meritis in populum romanum fidebant magnaque eius diei species fuit quo senatus maiorum beneficia sociorum pacta regum etiam qui ante uim romanam ualuerant decreta ipsorumque numinum religiones introspexit libero ut quondam quid firmaret mutaretue primi omnium ephesii adiere memorantes non ut uulgus crederet dianam atque apollinem delo genitos esse apud se cenchreum amnem lucum ortigiam ubi latonam partu grauidam et oleae quae tum etiam maneat adnisam edidisse ea numina deorumque monitu sacratum nemus atque ipsum illic apollinem post interfectos ciclopas iouis iram uitauisse mox liberum patrem bello uictorem supplicibus amazonum quae aram insiderant ignouisse auctam hinc concessu herculis cum lidia poteretur caerimoniam templo neque persarum dicione deminutum ius post macedonas dein nos seruauisse proximi hos magnetes l scipionis et l sullae constitutis nitebantur quorum ille antiocho hic mithridate pulsis fidem atque uirtutem magnetum decorauere uti dianae leucophrinae perfugium inuiolabile foret aphrodisienses posthac et strationicenses dictatoris caesaris ob uetusta in partis merita et recens diui augusti decretum adtulere laudati quod parthorum inruptionem nihil mutata in populum romanum constantia pertulissent sed aphrodisiensium ciuitas ueneris stratonicensium iouis et triuiae religionem tuebantur altius hierocaesarienses exposuere persicam apud se dianam delubrum rege ciro dicatum et memorabantur perpennae isaurici multaque alia imperatorum nomina qui non modo templo sed duobus milibus passuum eandem sanctitatem tribuerant exim ciprii tribus de delubris quorum uetustissimum paphiae ueneri auctor aesrias post filius eius amathus ueneri amathusiae et ioui salaminio teucer telamonis patris ira profugus posuissent auditae aliarum quoque ciuitatium legationem quorum copia fessi patres et quia studiis certabatur consulibus permisere ut perspecto iure et si qua iniquitas inuolueretur rem integram rursum ad senatum referrent consules super eas ciuitates quas memoraui apud pergamum aesculapii compertum asilum rettulerunt ceteros obscuris ob uetustatem initiis niti nam zmirnaeos oraculum apollinis cuius imperio stratonicidi ueneri templum dicauerint tenios eiusdem carmen referre quo sacrare neptuni effigiem aedemque iussi sint propiora sardianos alexandri uictoris id donum neque minus milesios dareo rege niti set cultus numinum utrisque dianam aut apollinem uenerandi petere et cretenses simulacro diui augusti factaque senatus consulta quis multo cum honore modus tamen praescribebatur iussique ipsis in templis figere aera sacrandam ad memoriam neu specie religionis in ambitionem delaberentur sub idem tempus iuliae augustae ualetudo atrox necessitudinem principi fecit festinati in urbem reditus sincera adhuc inter matrem filiumque concordia siue occultis odiis neque enim multo ante cum haud procul theatro marcelli effigiem diuo augusto iulia dicaret tiberi nomen suo postscripserat idque ille credebatur ut inferius maiestate principis graui et dissimulata offensione abdidisse set tum supplicia dis ludique magni ab senatu decernuntur quos pontifices et augures et quindecimuiri septemuiris simul et sodalibus augustalibus ederent censuerat l apronius ut fetiales quoque iis ludis praesiderent contra dixit caesar distincto sacerdotiorum iure et repetitis exemplis neque enim umquam fetialibus hoc maiestatis fuisse ideo augustalis adiectos quia proprium eius domus sacerdotium esset pro qua uota persoluerentur exequi sententias haud institui nisi insignis per honestum aut notabili dedecore quod praecipuum munus annalium reor ne uirtutes sileantur utque prauis dictis factisque ex posteritate et infamia metus sit ceterum tempora illa adeo infecta et adulatione sordida fuere ut non modo primores ciuitatis quibus claritudo sua obsequiis protegenda erat sed omnes consulares magna pars eorum qui praetura functi multique etiam pedarii senatores certatim exsurgerent foedaque et nimia censerent memoriae proditur tiberium quoties curia egrederetur graecis uerbis in hunc modum eloqui solitum o homines ad seruitutem paratos scilicet etiam illum qui libertatem publicam nollet tam proiectae seruientium patientiae taedebat paulatim dehinc ab indecoris ad infesta transgrediebantur c silanum pro consule asiae repetundarum a sociis postulatum mamercus scaurus e consularibus iunius otho praetor bruttedius niger aedilis simul corripiunt obiectantque uiolatum augusti numen spretam tiberii maiestatem mamercus antiqua exempla iaciens l cottam a scipione africano seruium galbam a catone censorio p rutilium a m scauro accusatos uidelicet scipio et cato talia ulciscebantur aut ille scaurus quem proauum suum obprobrium maiorum mamercus infami opera dehonestabat iunio othoni litterarium ludum exercere uetus ars fuit mox seiani potentia senator obscura initia impudentibus ausis propolluebat bruttedium artibus honestis copiosum et si rectum iter pergeret ad clarissima quaeque iturum festinatio extimulabat dum aequalis dein superiores postremo suasmet ipse spes antire parat quod multos etiam bonos pessum dedit qui spretis quae tarda cum securitate praematura uel cum exitio properant auxere numerum accusatorum gellius publicola et paconius ille quaestor silani hic legatus nec dubium habebatur saeuitiae captarumque pecuniarum teneri reum sed multa adgerebantur etiam insontibus periculosa cum super tot senatores aduersos facundissimis totius asiae eoque ad accusandum delectis responderet solus et orandi nescius proprio in metu qui exercitam quoque eloquentiam debilitat non temperante tiberio quin premeret uoce uultu eo quod ipse creberrime interrogabat neque refellere aut eludere dabatur ac saepe etiam confitendum erat ne frustra quaesiuisset seruos quoque silani ut tormentis interrogarentur actor publicus mancipio acceperat et ne quis necessariorum iuuaret periclitantem maiestatis crimina subdebantur uinclum et necessitas silendi igitur petito paucorum dierum interiectu defensionem sui deseruit ausis ad caesarem codicillis quibus inuidiam et preces miscuerat tiberius quae in silanum parabat quo excusatius sub exemplo acciperentur libellos diui augusti de uoleso messala eiusdem asiae pro consule factumque in eum senatus consultum recitari iubet tum l pisonem sententiam rogat ille multum de clementia principis praefatus aqua atque igni silano interdicendum censuit ipsumque in insulam giarum relegandum eadem ceteri nisi quod cn lentulus separanda silani materna bona quippe atia parente geniti reddendaque filio dixit adnuente tiberio at cornelius dolabella dum adulationem longius sequitur increpitis c silani moribus addidit ne quis uita probrosus et opertus infamia prouinciam sortiretur idque princeps diiudicaret nam a legibus delicta puniri quanto fore mitius in ipsos melius in socios prouideri ne peccaretur aduersum quae disseruit caesar non quidem sibi ignare quae de silano uulgabantur sed non ex rumore statuendum multos in prouinciis contra quam spes aut metus de illis fuerit egisse excitari quosdam ad meliora magnitudine rerum hebescere alios neque posse principem sua scientia cuncta complecti neque expedire ut ambitione aliena trahatur ideo leges in facta constitui quia futura in incerto sint sic a maioribus institutum ut si antissent delicta poenae sequerentur ne uerterent sapienter reperta et semper placita satis onerum principibus satis etiam potentiae minui iura quotiens gliscat potestas nec utendum imperio ubi legibus agi possit quanto rarior apud tiberium popularitas tanto laetioribus animis accepta atque ille prudens moderandi si propria ira non impelleretur addidit insulam giarum immitem et sine cultu hominum esse darent iuniae familiae et uiro quondam ordinis eiusdem ut cithnum potius concederet id sororem quoque silani torquatam priscae sanctimoniae uirginem expetere in hanc sententiam facta discessio post auditi cirenenses et accusante anchario prisco caesius cordus repetundarum damnatur l ennium equitem romanum maiestatis postulatum quod effigiem principis promiscum ad usum argenti uertisset recipi caesar inter reos uetuit palam aspernante ateio capitone quasi per libertatem non enim debere eripi patribus uim statuendi neque tantum maleficium impune habendum sane lentus in suo dolore esset rei publicae iniurias ne largiretur intellexit haec tiberius ut erant magis quam ut dicebantur perstititque intercedere capito insignitior infamia fuit quod humani diuinique iuris sciens egregium publicum et bonas domi artes dehonestauisset incessit dein religio quonam in templo locandum foret donum quod pro ualetudine augustae equites romani uouerant equestri fortunae nam etsi delubra eius deae multa in urbe nullum tamen tali cognomento erat repertum est aedem esse apud antium quae sic nuncuparetur cunctasque caerimonias italicis in oppidis templaque et numinum effigies iuris atque imperii romani esse ita donum apud antium statuitur et quoniam de religionibus tractabatur dilatum nuper responsum aduersus seruium maluginensem flaminem dialem prompsit caesar recitauitque decretum pontificum quotiens ualetudo aduersa flaminem dialem incessisset ut pontificis maximi arbitrio plus quam binoctium abesset dum ne diebus publici sacrificii neu saepius quam bis eundem in annum quae principe augusto constituta satis ostendebant annuam absentiam et prouinciarum administrationem dialibus non concedi memorabaturque l metelli pontificis maximi exemplum qui aulum postumium flaminem attinuisset ita sors asiae in eum qui consularium maluginensi proximus erat conlata isdem diebus lepidus ab senatu petiuit ut basilicam pauli aemilia monimenta propria pecunia firmaret ornaretque erat etiam tum in more publica munificentia nec augustus arcuerat taurum philippum balbum hostilis exuuias aut exundantis opes ornatum ad urbis et posterum gloriam conferre quo tum exemplo lepidus quamquam pecuniae modicus auitum decus recoluit at pompei theatrum igne fortuito haustum caesar extructurum pollicitus est eo quod nemo e familia restaurando sufficeret manente tamen nomine pompei simul laudibus seianum extulit tamquam labore uigilantiaque eius tanta uis unum intra damnum stetisset et censuere patres effigiem seiano quae apud theatrum pompei locaretur neque multo post caesar cum iunium blaesum pro consule africae triumphi insignibus attolleret dare id se dixit honori seiani cuius ille auunculus erat ac tamen res blaesi dignae decore tali fuere nam tacfarinas quamquam saepius depulsus reparatis per intima africae auxiliis huc adrogantiae uenerat ut legatos ad tiberium mitteret sedemque ultro sibi atque exercitui suo postularet aut bellum inexplicabile minitaretur non alias magis sua populique romani contumelia indoluisse caesarem ferunt quam quod desertor et praedo hostium more ageret ne spartaco quidem post tot consularium exercituum cladis inultam italiam urenti quamquam sertorii atque mithridatis ingentibus bellis labaret res publica datum ut pacto in fidem acciperetur nedum pulcherrimo populi romani fastigio latro tacfarinas pace et concessione agrorum redimeretur dat negotium blaeso ceteros quidem ad spem proliceret arma sine noxa ponendi ipsius autem ducis quoquo modo poteretur et recepti ea uenia plerique mox aduersum artes tacfarinatis haud dissimili modo belligeratum nam quia ille robore exercitus impar furandi melior pluris per globos incursaret eluderetque et insidias simul temptaret tres incessus totidem agmina parantur ex quis cornelius scipio legatus praefuit qua praedatio in leptitanos et suffugia garamantum alio latere ne cirtensium pagi impune traherentur propriam manum blaesus filius duxit medio cum delectis castella et munitiones idoneis locis imponens dux ipse arta et infensa hostibus cuncta fecerat quia quoquo inclinarent pars aliqua militis romani in ore in latere et saepe a tergo erat multique eo modo caesi aut circumuenti tunc tripertitum exercitum pluris in manus dispergit praeponitque centuriones uirtutis expertae nec ut mos fuerat acta aestate retrahit copias aut in hibernaculis ueteris prouinciae componit sed ut in limine belli dispositis castellis per expeditos et solitudinum gnaros mutantem mapalia tacfarinatem proturbabat donec fratre eius capto regressus est properantius tamen quam ex utilitate sociorum relictis per quos resurgeret bellum sed tiberius pro confecto interpretatus id quoque blaeso tribuit ut imperator a legionibus salutaretur prisco erga duces honore qui bene gesta re publica gaudio et impetu uictoris exercitus conclamabantur erantque plures simul imperatores nec super ceterorum aequalitatem concessit quibusdam et augustus id uocabulum ac tunc tiberius blaeso postremum obiere eo anno uiri inlustres asinius saloninus marco agrippa et pollione asinio auis fratre druso insignis caesarique progener destinatus et capito ateius de quo memoraui principem in ciuitate locum studiis ciuilibus adsecutus sed auo centurione sullano patre praetorio consulatum ei adcelerauerat augustus ut labeonem antistium isdem artibus praecellentem dignatione eius magistratus antiret namque illa aetas duo pacis decora simul tulit sed labeo incorrupta libertate et ob id fama celebratior capitonis obsequium dominantibus magis probabatur illi quod praeturam intra stetit commendatio ex iniuria huic quod consulatum adeptus est odium ex inuidia oriebatur et iunia sexagesimo quarto post philippensem aciem anno supremum diem expleuit catone auunculo genita c cassii uxor m bruti soror testamentum eius multo apud uulgum rumore fuit quia in magnis opibus cum ferme cunctos proceres cum honore nominauisset caesarem omisit quod ciuiliter acceptum neque prohibuit quo minus laudatione pro rostris ceterisque sollemnibus funus cohonestaretur uiginti clarissimarum familiarum imagines antelatae sunt manlii quinctii aliaque eiusdem nobilitatis nomina sed praefulgebant cassius atque brutus eo ipso quod effigies eorum non uisebantur c asinio c antistio consulibus nonus tiberio annus erat compositae rei publicae florentis domus nam germanici mortem inter prospera ducebat cum repente turbare fortuna coepit saeuire ipse aut saeuientibus uiris praebere initium et causa penes aelium seianum cohortibus praetoriis praefectum cuius de potentia supra memoraui nunc originem mores et quo facinore dominationem raptum ierit expediam genitus uulsiniis patre seio strabone equite romano et prima iuuenta gaium caesarem diui augusti nepotem sectatus non sine rumore apicio diuiti et prodigo stuprum ueno dedisse mox tiberium uariis artibus deuinxit adeo ut obscurum aduersum alios sibi uni incautum intectumque efficeret non tam sollertia quippe isdem artibus uictus est quam deum ira in rem romanam cuius pari exitio uiguit ceciditque corpus illi laborum tolerans animus audax sui obtegens in alios criminator iuxta adulatio et superbia palam compositus pudor intus summa apiscendi libido eiusque causa modo largitio et luxus saepius industria ac uigilantia haud minus noxiae quotiens parando regno finguntur uim praefecturae modicam antea intendit dispersas per urbem cohortis una in castra conducendo ut simul imperia acciperent numeroque et robore et uisu inter se fiducia ipsis in ceteros metus oreretur praetendebat lasciuire militem diductum si quid subitum ingruat maiore auxilio pariter subueniri et seuerius acturos si uallum statuatur procul urbis inlecebris ut perfecta sunt castra inrepere paulatim militaris animos adeundo appellando simul centuriones ac tribunos ipse deligere neque senatorio ambitu abstinebat clientes suos honoribus aut prouinciis ornandi facili tiberio atque ita prono ut socium laborum non modo in sermonibus sed apud patres et populum celebraret colique per theatra et fora effigies eius interque principia legionum sineret ceterum plena caesarum domus iuuenis filius nepotes adulti moram cupitis adferebant et quia ui tot simul corripere intutum dolus interualla scelerum poscebat placuit tamen occultior uia et a druso incipere in quem recenti ira ferebatur nam drusus impatiens aemuli et animo commotior orto forte iurgio intenderat seiano manus et contra tendentis os uerberauerat igitur cuncta temptanti promptissimum uisum ad uxorem eius liuiam conuertere quae soror germanici formae initio aetatis indecorae mox pulchritudine praecellebat hanc ut amore incensus adulterio pellexit et postquam primi flagitii potitus est neque femina amissa pudicitia alia abnuerit ad coniugii spem consortium regni et necem mariti impulit atque illa cui auunculus augustus socer tiberius ex druso liberi seque ac maiores et posteros municipali adultero foedabat ut pro honestis et praesentibus flagitiosa et incerta expectaret sumitur in conscientiam eudemus amicus ac medicus liuiae specie artis frequens secretis pellit domo seianus uxorem apicatam ex qua tres liberos genuerat ne paelici suspectaretur sed magnitudo facinoris metum prolationes diuersa interdum consilia adferebat interim anni principio drusus ex germanici liberis togam uirilem sumpsit quaeque fratri eius neroni decreuerat senatus repetita addidit orationem caesar multa cum laude filii sui quod patria beneuolentia in fratris liberos foret nam drusus quamquam arduum sit eodem loci potentiam et concordiam esse aequus adulescentibus aut certe non aduersus habebatur exim uetus et saepe simulatum proficiscendi in prouincias consilium refertur multitudinem ueteranorum praetexebat imperator et dilectibus supplendos exercitus nam uoluntarium militem deesse ac si suppeditet non eadem uirtute ac modestia agere quia plerumque inopes ac uagi sponte militiam sumant percensuitque cursim numerum legionum et quas prouincias tutarentur quod mihi quoque exequendum reor quae tunc romana copia in armis qui socii reges quanto sit angustius imperitatum italiam utroque mari duae classes misenum apud et rauennam proximumque galliae litus rostratae naues praesidebant quas actiaca uictoria captas augustus in oppidum foroiuliense miserat ualido cum remige sed praecipuum robur rhenum iuxta commune in germanos gallosque subsidium octo legiones erant hispaniae recens perdomitae tribus habebantur mauros iuba rex acceperat donum populi romani cetera africae per duas legiones parique numero aegiptus dehinc initio ab siriae usque ad flumen euphraten quantum ingenti terrarum sinu ambitur quattuor legionibus coercita accolis hibero albanoque et aliis regibus qui magnitudine nostra proteguntur aduersum extema imperia et thraeciam rhoemetalces ac liberi cotiis ripamque danuuii legionum duae in pannonia duae in moesia attinebant totidem apud delmatiam locatis quae positu regionis a tergo illis ac si repentinum auxilium italia posceret haud procul accirentur quamquam insideret urbem proprius miles tres urbanae nouem praetoriae cohortes etruria ferme umbriaque delectae aut uetere latio et coloniis antiquitus romanis at apud idonea prouinciarum sociae triremes alaeque et auxilia cohortium neque multo secus in iis uirium sed persequi incertum fuit cum ex usu temporis huc illuc mearent gliscerent numero et aliquando minuerentur congruens crediderim recensere ceteras quoque rei publicae partis quibus modis ad eam diem habitae sint quoniam tiberio mutati in deterius principatus initium ille annus attulit iam primum publica negotia et priuatorum maxima apud patres tractabantur dabaturque primoribus disserere et in adulationem lapsos cohibebat ipse mandabatque honores nobilitatem maiorum claritudinem militiae iniustris domi artes spectando ut satis constaret non alios potiores fuisse sua consulibus sua praetoribus species minorum quoque magistratuum exercita potestas legesque si maiestatis quaestio eximeretur bono in usu at frumenta et pecuniae uectigales cetera publicorum fructuum societatibus equitum romanorum agitabantur res suas caesar spectatissimo cuique quibusdam ignotis ex fama mandabat semelque adsumpti tenebantur prorsus sine modo cum plerique isdem negotiis insenescereut plebes acri quidem annona fatigabatur sed nulla in eo culpa ex principe quin infecunditati terrarum aut asperis maris obuiam iit quantum impendio diligentiaque poterat et ne prouinciae nouis oneribus turbarentur utque uetera sine auaritia aut crudelitate magistratnum tolerarent prouidebat corporum uerbera ademptiones bonorum aberant rari per italiam caesaris agri modesta seruitia intra paucos libertos domus ac si quando cum priuatis disceptaret forum et ius quae cuncta non quidem comi uia sed horridus ac plerumque formidatus retinebat tamen donec morte drusi uerterentur nam dum superfuit mansere quia seianus incipiente adhuc potentia bonis consiliis notescere uolebat et ultor metuebatur non occultus odii set crebro querens ro incolumi filio adiutorem imperii alium uocari et quantum superesse ut collega dicatur primas dominandi spes in arduo ubi sis ingressus adesse studia et ministros extructa iam sponte praefecti castra datos in manum milites cerni effgiem eius in monimentis cn pompei communis is illi cum familia drusorum fore nepotes precandam post haec modestiam ut contentus esset neque raro neque apud paucos talia iaciebat et secreta quoque eius corrupta uxore prodebantur igitur seianus maturandum ratus deligit uenenum quo paulatim inrepente fortuitus morbus adsimularetur id druso datum per ligdum spadonem ut octo post annos cognitum est ceterum tiberius per omnis ualetudinis eius dies nullo metu an ut firmitudinem animi ostentaret etiam defuncto necdum sepulto curiam ingressus est consulesque sede uulgari per speciem maestitiae sedentis honoris locique admonuit et effusum in lacrimas senatum uicto gemitu simul oratione continua erexit non quidem sibi ignarum posse argui quod tam recenti dolore subierit oculos senatus uix propinquorum adloquia tolerari uix diem aspici a plerisque lugentium neque illos imbecillitatis damnandos se tamen fortiora solacia e complexu rei publicae petiuisse miseratusque augustae extremam senectam rudem adhuc nepotum et uergentem aetatem suam ut germanici liberi unica praesentium malorum leuamenta inducerentur petiuit egressi consules firmatos adloquio adulescentulos deductos que ante caesarem statuunt quibus adprensis patres conscripti hos inquit orbatos parente tradidi patrno ipsorum precatusque sum quamquam esset illi propria suboles ne secus quam suum sanguinem foueret attolleret sibique et posteris coniormaret erepto druso preces ad uos conuerto disque et patria coram obtestor augusti pro nepotes clarissimis maioribus genitos suscipite regite uestram meamque uicem explete hi uobis nero et druse parentum loco ita nati estis ut bona malaque uestra ad rem publicam pertineant magno ea 