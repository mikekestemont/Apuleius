doctrina aut uitae innocentia non est de deo humanis iudiciis sentiendum neque enim nobis ea natura est ut se in coelestem cognitionem suis uiribus efferat a deo discendum est quid de deo intelligendum sit quia non nisi se auctore cognoscitur adsit licet saecularis doctrinae elaborata institutio adsit uitae innocentia haec quidem proficient ad conscientiae gratulationem non tamen cognitionem dei consequentur moises in reginae filium adoptatus et omnibus aegiptiorum doctrinis eruditus neque enim haec de deo nisi per deum cognita esse potuissent loquendum ergo non aliter de deo est quam ut ipse ad intelligentiam nostram de se locutus est filium de rubo locutum eumque uerum esse deum angelus dei est qui in igne de rubo apparuit et de rubo in igne deus loquitur habes dispensationem in angelo quia in angelo officium est non natura habes in naturae nomine deum quia angelus dei deus est sed forte non uerus est numquid non uerus est deus abrahae et deus isaac et deus iacob horum enim angelus de rubo loquens deus in aeternum est et ne adoptiui nominis fureris occasionem loquitur ad moisen deus ille qui est ita enim scriptum est dixit autem dominus ad moisen ego sum qui sum et dixit sic dices filiis israel qui est misit me ad uos coeptus ab angelo dei sermo est ut sacramentum intelligatur humanae salutis in filio idem deus abrahae et deus isaac et deus iacob est ut ei naturae suae nomen sit mittit deinde ad israel deus qui est ut uere intelligeretur esse quod deus est nec falsum esse qui legem dedit quid ad haec inefficax haereticae impietatis stultitia uesano spiritu mentiris et contra tantorum patriarcharum scientiam generosi seminis tritico urendam zizaniam sator nocturnus interseris sed si moisi crederes crederes et deo dei filio nisi forte negabis quod de eo moises locutus sit quod cum negare uoles audies uerbis dei si enim crederetis moisi crederetis forsitan et mihi de me enim ille scripsit arguet te plane arguet ille toto legis uolumine quam manu mediatoris per angelos dispositam suscepit et quaere an qui legem dederit deus uerus est cum utique mediator sit ille qui dederit aut numquid non obuiam deo moises populum eduxit ad montem exodi xix aut numquid non deus descendit in montem ibid aut forte falsum hoc et adoptiuum potius quam naturae suae nomen est intellige personantes tubas et lampadum flammas et e monte aestuantem fornacium fumum et ad aduentum dei consciam humanae infirmitatis trepidationem et a populo orato ad loquendum moise confessam sub uoce dei mortem tibi haeretice non est deus uerus quo israel tantum loquente mori timuit et uocem eius humana infirmitas non tulit tibi idcirco deus non est quia ut audires et uideres per infirmitatem hominis est locutus moises montem adiit ibid diuinorum et coelestium sacramentorum cognitionem quadraginta dierum ac noctium tempore adeptus est omnia secundum speciem ostensae sibi in monte ueritatis instituit per familiaritatem loquentis ad se dei gloriam claritatis inconspicabilis sumpsit et corruptiuam uultus sui speciem lux intolerabilis uicinae maiestatis impleuit deum testatur de deo loquitur ad hunc adorandum cum laetitia gentium angelos dei aduocat huius placitas benedictiones ioseph uertici imprecatur deut xxxiii et post haec solo concesso ei nomine audet quisquam negare quod uerus est summa eorum quae hocce libro hactenus probata sunt nunc quia omni hoc sermone nostro demonstratum existimamus nullam interpositam intelligentiae rationem fuisse ut deus uerus et deus falsus in sensum humanae mentis incideret cum deum et deum et dominum et dominum lex locuta sit neque in nominibus naturisque significatam diuersitatem fuisse ne non secundum nomen naturae et natura nominis posset intelligi cum uirtus dei potestas dei res dei nomen dei in eo esset quem deum lex praedicabat quae secundum sacramenti euangelici distributionem ad personae significationem demonstraret et in creando mundo obedientem dictis dei deum et in figurando homine communis secum et dei imaginis deum creatorem et in iudicandis sodomitis iudicem dominum a domino et in largiendis benedictionibus et in decernendis misteriis legis angelum dei deum ut ad salutarem confessionem in patre deo et in filio deo deus semper ostensus naturae ueritatem ipso naturae nomine edoceret cum lex deum utrumque significans ambiguitatem non relinqueret ueritatis occurritur haereticis filium deum uerum negantibus filius hoc est uere quod natus est tempus iam nunc est ut quod pie et religiose lex docuit non impie furto haereticae stultitiae praedicari sinamus quae dei filium negatura sic coepit audi israel dominus deus tuus unus est et quia impietas eius periclitaretur in nomine cum deum et deum lex esset locuta ut naturam nominis per auctoritatem dicti prophetici negaret adiecit benedicent te deum uerum esai lxu ut per id unum deum locuta lex esset essetque in filio dei deo nomen potius quam ueritas uno tantum uero deo intelligendo et forte contradicere nos dictis tuis o stulte arbitraris ut negemus unum deum uerum non plane negamus secundum te id est sicuti tu confitendo haec enim fides nostra haec conscientia hic sermo est sed intelligimus deum unum et eumdem deum uerum nec confessio nostra periclitatur in nomine quae in natura filii unum et uerum deum praedicat disce confessionis tuae intelligentiam et unum ac uerum deum cognosce ut unum ac uerum deum pie praedices rapis enim ad impietatem tuam religionis nostrae professionem et quod est negas dum quod est non negas sic stultam sapientiam fallis ut ueritatem perimas specie ueritatis unum uerum deum confiteris ut unum uerum deum deneges professio enim tua sic putatur pia quod magis impia est sic uera quod falsa est sic a te unus et uerus deus praedicatur ut non sit negas enim dei filium deum uerum cum tamen deum non neges deum tamen non natura confitendo sed nomine si natiuitas eius nominis potius est quam ueritatis potes auferre nomini ueritatem si autem uere deus natus est quaero quomodo possit non uere esse quod natus est aut nega esse ne sit aut si est quomodo quod est non erit cum quod est non possit esse ut non sit ac de natiuitate quidem mox erit sermo interim tamen de ueritate naturae dei impietatem mendacii tui prophetica confessione conuincam ita tamen ut unum et uerum deum praedicari a nobis neque sabellii haeresis ipsum patrem sibi et filium professa praesumat neque tu ueritatem de filio dei unum tantum deum uerum praedicans mentiaris haeretici subdole scripturam interpolatam citantes reuincuntur nihil plane in se habet sapientiae impietas et dei timor qui sapientiae initium est ubi deest aufert secum omne exordium prudentiae ad infirmandam enim dei ueri in filio fidem propheticus sermo profertur quo dictum est et benedicent te deum uerum primum haec impietatis stultitia fuit ut quae supple ab eodem propheta superius dicta sunt aut non intelligerentur aut intellecta cum essent tacerentur tum deinde ad quam se fraudem sillabae adiectione quae in libris non exstat instruxit stultitiae suae in eo usa mendacio tamquam dictis suis eo usque adhibenda fides esset ut requirendam esse ipsam dictorum propheticorum auctoritatem non putaret non enim ita scriptum est benedicent te deum uerum esai lxu sed benedicent deum uerum nam non exiguum ambiguitatis momentum est inter te deum uerum et deum uerum personae enim alterius uidetur esse pronomen ubi te est caeterum ubi pronominis sillaba non erit ibi ad auctorem dicti refertur et nomen inde filius ostenditur deus uerus unde innuebant falsum filium scriptura hic praedicans deum contra morem addit uerum quia futuri erant quibus id lateret et ut absoluta intelligendae ueritatis ratio sit ipsa illa ex solido prophetae dicta subdentur propterea sic dicit dominus ecce qui seruiunt mihi manducabunt uos uero esurietis ecce qui seruiunt mihi bibent uos autem sitietis ecce qui seruiunt mihi exultabunt in laetitia uos autem clamabitis propter dolorem cordis uestri et a contribulatione spiritus ululabitis relinquetis enim uos nomen uestrum in laetitia electis meis uos autem interficiet dominus seruientibus uero mihi uocabitur nomen nouum quod benedicetur super terram et benedicent deum uerum et qui iurant super terram iurabunt in deum uerum numquam non ex causa est cum consuetudo praedicationis exceditur et rationem nouitatis ratio falsitatis inducit cum enim antea tantae de deo prophetiae exstitissent et ad dei dignitatem ac naturam demonstrandam simplex et solum dei nomen commemoratum fuisset quaerendum est qua ratione nunc per esaiam benedicendum deum uerum et iurandum super terram in deum uerum prophetiae spiritus praeloquatur et primum noscendum est sermonem hunc res futuri temporis nuntiare et quaero an deus uerus non sit qui tum secundum opinionem iudaeorum et benedicebatur et iurabatur iudaei namque sacramentum misterii dei nescientes et per hoc dei filium ignorantes deum tantum non et patrem uenerabantur nam utique uenerantes patrem uenerarentur et filium hi ergo deum benedicebant et iurabant per eum sed propheta benedicendum deum uerum testatur uerum deum idcirco pronuntians quia per misterium assumpti corporis non ab omnibus esset in eo dei ueritas intelligenda et opus fuit ueri confirmatione ubi falsi proruptura esset assertio et singulas dictorum eorumdem sententias recenseamus prophetia haec aliquid praesens et aliud futurum significat quod praesens ad israel carnalem quod futurum ad spiritalem attinet propterea sic dicit dominus ecce qui seruiunt mihi manducabunt uos uero esurietis ecce qui seruiunt mihi bibent uos uero sitietis cognosce sub eodem dicto utriusque temporis significationem ut sacramentum assequaris aetatis qui enim seruiunt mihi manducabunt religionem scilicet praesentem futuris praemiis muneratur ita ut praesentium impietatem futurae sitis ac famis poena conficiat deinde adiecit ecce qui seruiunt mihi exultabunt in laetitia uos autem clamabitis propter dolorem cordis uestri et a contritione spiritus ululabitis sermo ad carnalem israel est cum futuri temporis significatione cui exprobratur quod nomen suum electis dei relicturus sit quaero quod hoc nomen sit nempe israel ad quem tum erat sermo dehinc interrogo qui sit hodie israel et quidem testatur apostolus qui spiritu non littera qui in regula christi procedentes israel dei sunt rom ii filius triplici titulo deus uerus ab esaia ostenditur christianum nomen nouum tum praeterea cum superius dictum sit propterea sic dicit dominus intelligendum est cur ita hoc consequatur uos autem interficiet dominus deinde post haec quid sibi uelit hic sermo seruientibus uero mihi uocabitur nomen nouum quod benedicetur super terram numquid ambigitur in eo quod dictum est propterea sic dicit dominus et in eo quod sequitur uos autem interficiet dominus id demonstratum fuisse ut qui loqueretur et qui interfecturus esset non aliud intelligeretur esse quam dominus qui et postea sibi seruientes nouo esset nomine muneraturus et non ignoraretur et in prophetis locutus esse et piorum atque impiorum iudex futurus misterium itaque sermo reliquus euangelici sacramenti ne quid in domino dicente et in domino interficiente ambigi possit explicuit seruientibus uero mihi uocabitur nomen nouum quod benedicetur super terram omnis hic futuri temporis sermo est et quod est hoc nouum nomen religionis quod benedicetur super terram si a saeculis christiani uocabuli antea beatitudo umquam fuit nunc nouum non est sin uero hoc sanctificatum pietatis nostrae in deum nouum nomen est haec profecto professionis nouitas coelestium benedictionum merces super terram est quod de christo intelligendum et benedicent deum uerum iam uero totius fidei nostrae conscientiam sequens sermo confirmat dicens et benedicent deum uerum et qui iurant super terram iurabunt in deum uerum hi certe benedicent deum uerum quorum in dei seruitute nouum nomen est tum deinde qui iurandus erit deus deus uerus est anne ambigitur quis iuretur quis benedicatur per quem nouum ipsi seruientibus benedictumque nomen sit consistit mecum aduersus impiam tuam haeretice praedicationem absoluta sermonis ecclesiastici fides noui per te christe nominis et per seruitutis professionem benedictae ex te super terram nuncupationis te uerum deum iurans omne enim os credentium te christe deum loquitur omnis credentium fides te deum iurat deum uerum esse te confitens deum uerum esse te praedicans deum uerum esse te conscia idem ex superioribus prophetae dictis illustratur quamquam igitur omnis hic propheticus sermo nullam reliquerit difficultatem quin deum significasse intelligatur et cui per nouum nomen seruiatur et per quem eiusdem nominis in terris benedicta sit nouitas et qui benedicatur deus uerus et qui iuretur deus uerus quae omnia secundum temporum plenitudinem ecclesiae fides pia in dominum christum religione profitetur et ita se in eo propheticus sermo coaptauit ut significationem personae alterius adiectione pronominis non nouaret si enim addidisset te deum uerum referri ad alterum dicentis sermo potuisset sed cum ait deum uerum significationis intelligentiam penes loquentem reliquit et quamquam quem praesens sermo significet non ambigatur tamen connexa superius dicta cuius professio ista sit intelligenda demonstrant ait enim palam apparui non interrogantibus me et inuentus sum non quaerentibus me dixi ecce sum genti qui non inuocauerunt nomen meum extendi manus meas tota die ad populum diffidentem et contradicentem anne impia furtiuae praedicationis falsitas in obscuro est et deus uerus ignorabitur qui haec loquitur rogo quis apparuit non interrogantibus et quis inuentus non quaerentibus et quis gentium est quae non inuocauerunt antea nomen eius et quis die tota manus ad diffidentem et contradicentem populum extendit confer cum his sacrum illud et diuinum deuteronomii canticum deut xxxii in quo super non deos deus exacerbatus super non gentem et gentem stultam in zelum incitat infideles et intellige quis manifestus fit ignorantibus et quis proprius usurpatur alienis et quis manus suas ante diffidentem contradicentemque populum configens cruci chirographum edicti anterioris expandit hic namque prophetae spiritus dixit per continentem sibi in ordine connexumque sermonem seruientibus uero mihi uocabitur nomen nouum quod benedicetur super terram et benedicent deum uerum et qui iurant super terram iurabunt in deum uerum esa lxu esaiae uerba de filio dicta paulus interpretatur haec si stultitia atque impietas haeretica ad fallendum ignorantes simplicioresque dicta esse ex persona dei patris mentietur ne in deum fillium dicti huius intelligentia suscipi possit audiat mendacii sui ab apostolo et doctore gentium reatum omnia haec ad sacramentum passionis dominicae et euangelicae fidei tempora praedicante tum cum infidelitatem israel aduentum domini in carnem non intelligentis exprobrat ait enim ita omnis enim quicumque inuocauerit nomen domini saluabitur quomodo inuocabunt eum in quem non crediderunt quomodo autem credent ei quem non audierunt quomodo autem audient sine praedicante quomodo autem praedicabunt nisi missi fuerint sicuti scriptum est quam speciosi pedes eorum qui annuntiant pacem eorum qui annuntiant bona esai lii sed non omnes obediunt euangelio esaias enim dicit domine quis credidit auditui nostro quis coeli circulos incertum incorporeus an corporeus egressus fidelior paulo dictorum propheticorum interpres exstitisti ii cor xii quis inenarranda coelestium misteriorum audiens sacramenta et tacens maiore haec fiducia reuelatae tibi a deo scientiae praedicasti quis ad plenitudinem dominicae passionis cruci reseruandus antea in paradisum raptus euadens melius de diuinis scripturis electionis uase docuisti haec nesciens dicta gestaque esse a deo uero et ad intelligentiam dei ueri a uero eius et electo apostolo praedicata esaiam ex esaiae dictis interpretatur apostolus esaias uidit deum neque alium uidit praeter filium nisi forte apostolus dictis propheticis non ex prophetiae spiritu usurpatis temerarius alieni sermonis interpres est omnia quidem per reuelationem christi apostolus dicit sed esaiae dicta ex dictis esaiae ipsius nouit in exordio enim sermonis eius in quo deus uerus a seruientibus sibi benedicendus atque iurandus est haec prophetae oratio legitur a saeculo non audiuimus nec oculi nostri uiderunt deum praeter te et opera tua quae facies exspectantibus misericordiam tuam loquitur esaias praeter hunc se neminem deum uidisse uidit enim gloriam dei cuius praenuntiauerat misterium corporationis ex uirgine ac si tu haeretice ignoras quod in ea gloria unigenitum deum uiderit audi ioannem euangelistam dicentem hinc apostolicis hinc euangelicis hinc propheticis dictis impie haeretice concluderis esaias enim deum uidit et cum scriptum sit deum nemo uidit umquam nisi unigenitus filius qui est in sinu patris ipse enarrauit ioan i deum tamen propheta uidit et gloriam eius usque ad inuidiam propheticae dignitatis adspexit nam in iudicium mortis ob hanc causam a iudaeis actus est pressius ostenditur filium ab esaia deum uerum praedicatum esse haereticorum id negantium dolus deum itaque nemini uisum unigenitus filius qui in sinu patris est enarrauit aut dissolue unigeniti enarrationem aut crede qui uisus est qui apparuit non intelligentibus se et factus est gentium non inuocantium se et expandit manus ante populum contradicentem ita tamen ut et seruientibus sibi nomen nouum uocetur et in terris deus uerus benedicatur atque iuretur prophetia loquitur euangelium testatur apostolus interpretatur ecclesia confitetur deum uerum esse qui uisus sit cum tamen deum patrem uisum nemo fateatur et eo haeretici furoris prorupit insania ut dum confiteri se simulat denegaret negat enim nouo confessionis impioque consilio et arte subdola fidem dum mentitur eludit cum enim confesso uno deo eodemque uero et solo iusto solo sapiente solo indemutabili solo immortali solo potente subiicitur et filius in diuersitate substantiae non ex deo natus in deum sed per creationem susceptus in filium non naturae habens nomen sed adoptionis sortitus appellationem necesse est ut his omnibus careat filius quae ad priuilegium solitariae in patre maiestatis sunt praedicata ariani unum uerum deum nesciunt cur quid duobus superioribus libris praestitum quid iam praestandum nescit haeretica peruersitas unum deum uerum nosse et confiteri et extra impietatis sensum confessionis huius est et fides et intelligentia prius confitendus est pater et filius ut unus uerus deus possit intelligi et cognitis sacramentis salutis humanae quae in nobis per regenerationis uirtutem in patre et filio consummantur ad uitam legis et prophetarum sunt misteria consequenda unum deum uerum non apprehendit ignara euangelicae et apostolicae praedicationis impietas cuius quamuis intelligentiam usque ad absolutissimam uerae pietatis professionem ex ipsis eorum doctrinis praestabimus ut indiuisus atque inseparabilis non ex persona sed ex natura subsistens ex patre unigenitus intelligatur et per id unus deus sit quia ex natura dei deus sit tamen ex propheticis dictis perfectae huius unitatis fides est exstruenda et hinc euangelicae domus sunt ponenda fundamina ut per eamdem naturam diuinitatis unius unus deus per id intelligatur quod in deum alterum deus unigenitus non refertur tenuimus enim omni hoc sermonis nostri libello eum ordinem ut in quibus superiore libro deum filium docueramus in ipsis nunc deum uerum ostenderemus et ut spero ea dictorum omnium absolutio fuit ut deus uerus intelligeretur qui deus esse non negabatur reliquus autem nunc omnis sermo ad id proficiet ut qui deus uerus esse intelligitur non in deum alterum deputetur et quod ad alterum non proficit ad unum intelligatur unum autem illud non subsistentem naturam perimat in filio sed in deo et deo naturam dei conseruet unius quod ex moise filius cum patre unus sit deus ueritatis ratio postulat ab eo initium intelligentiae istius sumi per quem manifestari saeculo deus coeptus est moise namque cuius ore haec de se unigenitus deus professus est uidete uidete quoniam ego sum deus et non est deus praeter me demonstrato igitur per moisen eo qui dixerat non est deus praeter me in eo quod ait laetamini gentes simul cum eo et apostolo id ipsum ad dominum nostrum iesum christum unigenitum deum intelligente in quo secundum carnem ex radice iesse surgente rege gentium spes est ipsa nunc dicti ratio tractanda est ut quia dictum non ambigitur quatenus dictum sit possit intelligi qui deus ex deo et in eadem natura uerum et absolutum et perfectum fidei nostrae sacramentum est deum ex deo et deum in deo confiteri non corporalibus modis sed diuinis uirtutibus nec naturae in naturam transfusione sed misterio et potestate naturae non enim per desectionem aut protensionem aut deriuationem ex deo deus est sed ex uirtute naturae in naturam eamdem natiuitate subsistit res ipsas planius consequens liber euangelicorum atque apostolicorum dictorum interpres loquetur sed interim ex lege et prophetis hoc quod et loquimur et credimus est docendum natiuitas igitur dei non potest non eam ex qua profecta est tenere naturam neque enim aliud quam deus subsistit quod non aliunde quam ex deo subsistit eamdem autem naturam ita non ut natus sit ipse qui genuit nam quomodo erit ipse cum genitus sit sed in his ipsis subsistat ille qui genitus est quae totus est ipse qui genuit quia non est aliunde quod genitus est et per hoc non refertur ad aliud quod in unum subsistit ex uno neque nouum in se est quod uiuit ex uiuo neque abest a se quod uiuus genuit in uiuum ac sic in generatione filii et naturam suam sequitur incorporalis atque indemutabilis deus incorporalem atque indemutabilem deum gignens nec naturam suam deserit ex incorporali atque indemutabili deo incorporalis atque indemutabilis dei perfecta natiuitas per hoc utique subsistentis ex deo dei sacramentum haec ita unigenitus deus per sanctum moisen testatur uidete uidete quoniam ego sum dominus et non est deus praeter me non est enim natura diuinitatis alia ut praeter se deus ullus sit nam cum ipse deus sit tamen etiam per naturae uirtutem in eo deus est et per id quod ipse deus est et in eo deus est non est deus praeter eum cum non exstet aliunde quod deus est et in eo deus sit habens in se et quod ipse est et ex quo ipse subsistit indiuidua patris et filii diuinitas ex esaia confirmat autem fidei nostrae ueram et salutarem professionem idem atque unus in plurimis spiritus prophetiae per successiones et interualla temporum non demutans religiosae doctrinae praedicationem ut enim per moisen ex persona unigeniti dei dicta pleniore ad intelligendum confirmarentur profectu rursum sermone dei patris ex persona uirorum excelsorum idem prophetiae spiritus per esaiam loquitur quoniam in te est deus et non est praeter te deus tu enim es deus et nesciebamus deus israel saluator exserat se in hanc et naturae et nominis inseparabilem professionem haereticae impietatis desperatus furor et haec si potest dictis ac rebus unita rabido uesaniae suae ore concerpat in deo deus est et praeter eum deus non est dissoluat eum qui inest ab eo in quo inest et sacramenti huius intelligentiam diuidat generum uarietate nam in eo quod ait in te deus est naturae dei patris in deo filio docuit ueritatem cum in eo deus intelligeretur esse qui deus est in eo uero quod subiecit et praeter te non est deus ostendit praeter eum deum non esse quia in se deo deus inesset hoc uero quod tertium est tu es deus et nesciebamus humanae intelligentiae piam et fidelem testatur professionem quae cognitis natiuitatis misteriis et nomine emmanuel ad ioseph per angelum nuntiato confiteretur tu enim es deus et nesciebamus deus israel saluator subsistentem in eo dei naturam intelligentes cum in deo deus insit nec praeter eum qui est deus quisquam deus alius sit quia ipse deus et in eo deus alterius nobis cuiusquam dei non relinquat errorem et haec quidem esaias indiuiduam atque inseparabilem patris et filii diuinitatem testatus ita prophetauit ex ieremia idem euincitur ieremias uero non dispari prophetiae uirtute indiscretae a deo patre naturae unigenitum esse deum ita docuit dicens hic deus noster est et non deputabitur alter ad eum qui inuenit omnem uitam scientiae et dedit eam iacob puero suo et israel dilecto suo post haec supra terram uisus est et inter homines conuersatus est quid alium deum in filio dei deo haeretice supponis disce unum deum uerum intelligere et confiteri non alius deus ad christum deputatur ut deus sit deus est ex natura ex natiuitate ex deo quod enim deus est ex deo est non etiam deus alius est alius enim ad eum non deputatur quia non est in eo alia praeter quam quae dei est ueritas quid uerum et non uerum quid degenerem et nobilem quid diuersum et diuersum sub unius dei ementita religione componis deus est pater deus est et filius in deo deus est praeter eum deus non est non alter ad eum deputatur ut deus sit in his si unum magis quam solitarium deum intelliges ecclesiae religionem profiteberis quae patrem in filio confitetur sin uero unum deum ad solitarii significationem sacramenti coelestis ignarus obtendis extra cognitionem dei es deum in deo esse non confitens statim ab exordio repraesentat arianam luem per omnes ferme imperii romani prouincias grassantem cuius difficillima cura sit quia error ex plurimorum assensu publicam sibi auctoritatem comparasset episcopali tamen officio et plurimos ad ueritatem reuocandi spe adductus hilarius fidei patrocinium suscipit arianarum partium epistolam in quarto licet libro ut eam ex lege et prophetis refelleret exscriptam in hoc rursum exscribit ut eamdem ex euangeliis et apostolis plenius confutet quam deinde percurrens nodos illius explicat ac uenenum pandit qui uidelicet haereticorum damnandorum obtentu pias ecclesiae uoces filium ex deo prolatum homousion lumen de lumine et sine initio genitum supprimere tentent et exstincta fide haeresim inducere quocirca quod apud haereticos uitiosum est aperit et ab ecclesia damnari declarat confirmatque quod in ea pie praedicatur tum ex occasione humanae rationis qua compositum aut corporeum fore deum uolunt si quod ex ipso aut ex utero ipsius genitum esse filium scriptum sit eum ex paterna substantia intelligamus obseruat primo haeresim audacem quidem esse sed prudentia destitutam deinde negari non posse quin christus dixerit ex ipso sum et hoc dicendo se neque ex nihilo neque ex alia quam ex patris substantia neque cum eo ex quo est eumdem esse testificatus sit demum nefas esse deo non credere adeoque humanae rationi quae christi testimonio aduersetur locum nullum esse ac licet plura possent aliud tamen ei opponi non debere hic commemorata haereticorum sententia qua christum filium ex adoptione ex nuncupatione deum unigenitum ex priuilegio et ex ordine quem in rebus creatis obtinet primogenitum interpretantur ad deum sese conuertit conquerentis ad modum quod se per moisen et prophetas deceperit et euangelicis apostolicisque doctrinis immedicabiliter imbuto nouos illos doctores tam tarde sibi protulerit tandem ad ueram fidem stabiliendam uenit et quia christo inesse naturam dei sequitur si uerus sit filius dei postrema ac potissima huius libri parte eum uerum ac naturalem et non adoptiuum dei filium esse demonstrat testimonio patris filii ipsius apostolorum in unum conspirantium ac seorsim petri pauli ioannis nec non marthae caeci nati daemonum iudaeorum quorumdam in mari periclitantium gentium denique confessione haeresis ariana late serpens aegre depelli potest non sum nescius difficillimo me asperrimoque tempore scribere haec aduersum uesanam impiorum haeresim dei filium creaturam esse affirmantem aggressum fuisse multis iam per omnes ferme romani imperii prouincias ecclesiis morbo pestiferae huius praedicationis infectis et uelut ad piae fidei huius male usurpatam persuasionem longo doctrinae usu et ementito nomine uerae religionis imbutis non ignorans difficilem esse ad emendationis profectum uoluntatem quam in erroris sui studio per plurimorum assensum auctoritas publicae iam sententiae contineret grauis enim et periculosus est error in plurimis et multorum lapsus etiamsi se intelligat tamen exsurgendi pudore auctoritatem sibi praesumit ex numero habens hoc impudentiae ut quod errat prudentiam uelit existimari et quod cum multis errat intelligentiam esse asserat ueritatis dum minus erroris esse existimatur in multis ad eam refellendam quid hilarium moueat ac mihi quidem praeter studii mei atque officii necessitatem qua hoc ecclesiae episcopus praedicationis euangelicae debeo ministerium tamen eo propensior cura ad scribendum fuit quo magis plures periculo infidelis intelligentiae detinebantur uberius gaudium consectans ex salute multorum si cognitis sacramentis perfectae in deum fidei impia humanae stultitiae instituta desererent et se deo redderent haereticis repudiatis atque a cibo mortis quo in laqueum aues solent illici in uolatum se liberae securitatis erigerent sequerenturque christum ducem prophetas nuntios apostolos praeuios fidem consummatam et salutem in patris et filii confessione perfectam et cum dictum meminissent ore domini qui non honorificat filium non honorificat patrem qui misit illum ioan u ad honorificandum patrem per honorem filii se referrent haeresis arianae lues emersit enim pestifera et letalis populis proxime lues quae ingenti grassata contagio ruinam miserandae mortis inuexit non enim tantum aut considentium f concidentium in chaos cum populis suis repens urbium uastitas aut frequentes bellorum et funebres mortes aut immedicatae aegritudinis populosa 