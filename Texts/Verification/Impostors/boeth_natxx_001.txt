anxie te quidem diuque sustinui ut de ea quae in conuentu mota est quaestione loqueremur sed quoniam et tu quominus uenires occupatione distractus es et ego in crastinum constitutis negotiis implicabor mando litteris quae coram loquenda seruaueram meministi enim cum in concilio legeretur a k epistola recitatum eutichianos ex duabus naturis christum consistere confiteri in duabus negare catholicos uero utrique dicto fidem praebere nam et ex duabus eum naturis consistere et in duabus apud uerae fidei sectatores aequaliter credi cuius dicti nouitate percussus harum coniunctionum quae ex duabus naturis uel in duabus consisterent differentias inquirebam multum scilicet referre ratus nec puto inerti negligentia praetereundum quod episcopus scriptor epistolae tanquam ualde necessarium praeterire noluisset hic omnes apertam esse differentiam nec quidquam in eo esse caliginis inconditum confusumque strepere nec ullus in tanto tumultu qui leuiter attingeret quaestionem nedum qui expediret inuentus est a k assederam ego ab eo quem maxime intueri cupiebam longius atque adeo si situm sedentium recorderis auersus pluribusque oppositis ne si aegerrime quidem cuperem uultum nutumque eius aspicere poteram ex quo mihi aliqua eius darentur signa iudicii atque ego quidem nihil caeteris amplius afferebam imo uero aliquid etiam minus nam de re proposita aeque nihil cum caeteris sentiebam minus uero quam caeteri afferebam falsae scilicet scientiae praesumptionem tuli aegerrime fateor compressusque indoctorum grege conticui metuens ne iure uiderer insanus si sanus inter furiosos haberi contenderem meditabar igitur dehinc omnes animo quaestiones nec deglutiebam quod acceperam sed frequentis consilii iteratione ruminabam tandem igitur patuere pulsanti animo fores et ueritas inuenta quaerenti omnes nebulas eutichiani reclusit erroris unde mihi maxime subiit admirari quaenam haec indoctorum hominum esset audacia qui inscientiae uitium praesumptionis atque impudentiae nube conantur obducere cum non modo saepe id quod proponitur ignorent uerum in huiusmodi contentionibus ne id quidem quod ipsi loquuntur intelligant quasi deterior fiat inscientiae causa dum tegitur sed ab illis ad te transeo cui hoc quantulumcunque est examinandum prius perpendendumque transmitto quod si recte se habere pronuntiaueris peto ut mei nominis hoc quoque inseras chartis sin uero uel minuendum aliquid uel addendum uel aliqua mutatione uariandum est id quoque postulo remitti meis exemplaribus ita ut a te reuertatur transcribendum quae ubi ad calcem ducta constiterint tum demum eius cuius soleo iudicio censenda transmittam sed quoniam semel res a collocutione transfertur ad stilum prius extremi sibique contrarii nestorii atque eutichis submoueantur errores post uero adiuuante deo christianae medietatem fidei temperabo quoniam uero in tota quaestione contrariarum sibimet haereseon de personis atque naturis dubitatur haec primitus definienda sunt et propriis differentiis segreganda natura igitur aut de solis corporibus dici potest aut de solis substantiis id est corporeis atque incorporeis aut de omnibus rebus quae quocunque modo esse dicuntur cum igitur tribus modis natura dici possit tribus modis sine dubio definienda est nam si de omnibus rebus naturam dici placet talis definitio dabitur quae res omnes quae sunt possit includere erit ergo huiusmodi natura est earum rerum quae cum sint quoquomodo intellectu capi possunt in hac igitur definitione et accidentia et substantiae definiuntur haec enim omnia intellectu capi possunt additum uero est quoquomodo quoniam a k deus et materia integro perfectoque intellectu intelligi non possunt sed aliquo tamen modo caeterarum rerum priuatione capiuntur idcirco uero adiunximus quae cum sint quoniam etiam ipsum nihil significat aliquid sed non naturam neque enim quod sit aliquid sed potius non esse significat omnis uero natura est et si de omnibus quidem rebus naturam dici placet haec sit naturae definitio quam superius posuimus sin uero de solis substantiis natura dicitur quoniam substantiae omnes aut corporeae sunt aut incorporeae dabimus definitionem naturae substantias significantis huiusmodi natura est uel quod facere uel quod pati possit pati quidem ac facere ut omnia corporea atque corporeorum anima haec enim in corpore et a corpore et facit et patitur facere uero tantum ut deus caeteraque diuina habes igitur definitionem eius quoque significationis naturae quae tantum substantiis applicatur qua in re substantiae quoque est reddita definitio nam si nomen naturae substantiam monstrat cum naturam descripsimus substantiae quoque est assignata descriptio quod si naturae nomen relictis incorporeis substantiis ad corporales usque ut corporeae tantum substantiae naturam habere uideantur sicut aristoteles caeterique eiusmodi et multimodae philosophiae sectatores putant definiemus eam ut hi etiam qui naturam non nisi in corporibus esse posuerunt est autem eius definitio hoc modo natura est motus principium secundum se non per accidens quod motus principium dixi hoc est quoniam corpus omne habet proprium motum ut ignis sursum terra deorsum item quod per se principium motus naturam esse proposui et non per accidens tale est quoniam lectum quoque ligneum deorsum ferri necesse est sed non deorsum per accidens fertur idcirco enim quia lignum est quod est terra pondere et grauitate deducitur non enim quia lectus est deorsum cadit sed quia terra est id est quia terrae contigit ut lectus esset unde fit ut lignum naturaliter esse dicamus lectum uero artificialiter est etiam alia significatio naturae per quam diuersam dicimus esse naturam auri atque argenti in hoc proprietatem rerum monstrare cupientes quae significatio naturae definietur hoc modo natura est unamquamque rem informans specifica differentia cum igitur tot modis uel dicatur uel definiatur natura tam catholici quam nestorius secundum ultimam definitionem duas in christo naturas esse constituunt neque enim easdem in deum atque hominem differentias conuenire sed de persona maxime dubitari potest quaenam ei definitio aptari possit si enim omnis habet natura personam indissolubilis nodus est quaenam inter naturam personamque possit esse discretio aut si non aequatur persona naturae sed infra terminum spatiumque naturae persona subsistit difficile dictu est ad quas usque naturas persona perueniat id est quas naturas conueniat habere personam quas a personae uocabulo segregari nam illud quidem manifestum est personam subiectam esse naturae nec praeter naturam personam posse praedicari inuestiganda igitur sunt haec inquirentibus hoc modo quoniam praeter naturam non potest esse persona quoniam quae naturae dicuntur aliae substantiae sunt aliae accidentes et uidemus personam in accidentibus non posse constitui quis enim dicat ullam albedinis uel nigredinis uel magnitudinis esse personam relinquitur ergo ut personam in substantiis dici conueniat sed substantiarum aliae sunt corporeae aliae incorporeae corporearum uero aliae sunt uiuentes aliae minime uiuentium aliae sunt sensibiles aliae minime sensibilium aliae rationales aliae irrationales rationalium uero alia immutabilis atque impassibilis per naturam ut deus alia per creationem mutabilis atque passibilis nisi impassibilis gratia substantiae ad impassibilitatis firmitudinem permutetur ut angelorum atque animae rationalis ex quibus omnibus neque in non uiuentibus corporibus personam dici posse manifestum est nullus enim lapidis ullam dicit esse personam neque rursus eorum uiuentium quae sensu carent neque enim ulla persona est arboris neque uero eius quae intellectu ac ratione deseritur nulla est enim persona equi uel bouis caeterorumque animalium quae muta ac sine ratione uitam solis sensibus degunt at hominis dicimus esse personam dicimus dei dicimus angeli rursus substantiarum aliae sunt uniuersales aliae particulares uniuersales sunt quae de singulis praedicantur ut homo animal lapis lignum caeteraque huiusmodi quae uel genera uel species sunt nam et homo de singulis hominibus et animal de singulis animalibus lapisque ac lignum de singulis lapidibus ac lignis dicuntur particularia uero sunt quae de aliis minime praedicantur ut cicero plato lapis hic unde haec achillis statua facta est lignum hoc unde haec mensa composita est sed in his omnibus nusquam in uniuersalibus persona dici potest sed in singularibus tantum atque in indiuiduis animalis enim uel generalis hominis nulla persona est sed uel ciceronis uel platonis uel singulorum indiuiduorum personae singulae nuncupantur quocirca si persona in solis substantiis est atque in his rationalibus substantiaque omnis natura est nec in uniuersalibus sed in indiuiduis constat reperta personae est igitur definitio persona est naturae rationalis indiuidua substantia sed nos hac definitione eam quam graeci dicunt terminauimus nomen enim personae uidetur aliunde traductum ex his scilicet personis quae in comoediis tragoediisque eos quorum interest homines repraesentabant persona uero dicta est a personando circumflexa penultima quod si acuatur antepenultima aperte a sono dicta uidebitur idcirco autem a sono quia in concauitate ipsa maior necesse est uoluatur sonus graeci quoque has personas uocant ab eo quod ponantur in facie atque ante oculos obtegant uultum sed quoniam personis inductis histriones indiuiduos homines quorum intererat in tragoedia uel comoedia ut dictum est repraesentabant id est hecubam uel medeam uel simonem uel chremetem idcirco caeteros quoque homines quorum certa pro sui forma esset agnitio et latini personam et graeci nuncupauerunt longe uero illi signatius naturae rationalis indiuiduam subsistentiam nomine uocauerunt nos uero per inopiam significantium uocum translatitiam retinuimus nuncupationem eamque quam illi dicunt personam uocantes sed peritior graecia sermonum uocat indiuiduam subsistentiam atque ut graeca utar oratione in rebus quae a graecis agitatae latina interpretatione translatae sunt id est essentiae in uniuersalibus quidem esse possunt in solis uero indiuiduis et particularibus substant intellectus enim uniuersalium rerum ex particularibus sumptus est quocirca cum ipsae subsistentiae in uniuersalibus quidem sint in particularibus uero capiant substantiam iure subsistentias particulariter substantes appellauerunt neque enim pensius subtiliusque intuenti idem uidebitur esse subsistentia quod substantia nam quod graeci uel dicunt id nos subsistentiam uel subsistere appellamus quod uero illi uel id nos substantiam uel substare interpretamur subsistit enim quod ipsum accidentibus ut possit esse non indiget substat autem id quod aliis accidentibus subiectum quoddam ut esse ualeant subministrat sub illis enim stat dum subiectum est accidentibus itaque genera uel species subsistunt tantum neque enim accidentia generibus speciebusue contingunt indiuidua uero non modo subsistunt uerum etiam substant nam neque ipsa indigent accidentibus ut sint informata enim sunt iam propriis et specificis differentiis et accidentibus ut esse possint ministrant dum sunt scilicet subiecta quocirca atque esse atque subsistere uero substare intelligitur neque enim uerborum inops graecia est ut marcus tullius alludit sed essentiam subsistentiam substantiam personam totidem nominibus reddit essentiam quidem subsistentiam uero substantiam personam appellans ideo autem graeci indiuiduas substantias uocauerunt quoniam caeteris subsunt et quibusdam quasi accidentibus suppositae subiectaeque sunt atque idcirco nos quoque eas substantias nuncupamus quasi suppositas quas illi cumque etiam nuncupent easdem substantias possumus nos quoque nuncupare personas idem est igitur esse quod essentiam idem quod subsistentiam idem quod substantiam idem est quod personam quare autem de irrationabilibus animalibus graecus non dicat sicut nos de eisdem nomen substantiae praedicamus haec ratio est quoniam nomen hoc melioribus applicatum est ut aliqua id quod est excellentius tametsi non descriptione naturae et secundum id quod subsistere atque substare est at certe uel substantiae uocabulis discerneretur est igitur et hominis quidem essentia id est et subsistentia id est et id est substantia et id est persona quidem atque essentia quoniam est uero atque subsistentia quoniam in nullo subiecto est uero atque substantia quoniam subest caeteris quae subsistentiae non sunt id est est atque persona quoniam est rationabile indiuiduum deus quoque et est et essentia est enim et maxime ipse est a quo omnium esse proficiscitur est id est subsistentia subsistit enim nullo indigens et substat enim unde etiam dicimus unam esse uel id est essentiam uel subsistentiam deitatis sed tres id est tres substantias et quidem secundum hunc modum dixere unam trinitatis essentiam tres substantias tresque personas nisi enim tres in deo substantias ecclesiasticus loquendi usus excluderet uideretur idcirco de deo dici substantia non quod ipse caeteris rebus quasi subiectum supponeretur sed quod idem omnibus uti praeesset ita etiam quasi principium subesset rebus dum eis omnibus uel subsistere subministrat sed haec omnia idcirco sint dicta ut differentiam naturae atque personae id est atque monstraremus quo uero nomine unumquodque oporteat appellari ecclesiasticae sit locutionis arbitrium hoc interim constet quod inter naturam personamque differre praediximus quoniam natura est cuiuslibet substantiae specificata proprietas persona uero rationabilis naturae indiuidua substantia hanc in christo nestorius duplicem esse constituit eo scilicet traductus errore quod putauerit in omnibus naturis posse dici personam hoc enim praesumpto quoniam in christo duplicem naturam esse censebat duplicem quoque personam esse confessus est qua in re eum falsum esse cum definitio superius dicta conuincat tum haec argumentatio euidenter eius declarabit errorem si enim non est christi una persona duasque naturas esse manifestum est hominis scilicet atque dei nec tam insipiens quisquam ut utramlibet earum ratione seiungat consequitur ut duae uideantur esse personae est enim persona ut dictum est naturae rationabilis indiuidua subsistentia quae est igitur facta hominis deique coniunctio num ita quasi cum duo corpora sibimet apponuntur ut tantum locis iuncta sint et nihil in alterum ex alterius qualitate perueniat quem coniunctionis modum graeci uocant sed si ita humanitas diuinitati coniuncta est nihil horum ex utrisque confectum est ac per hoc nihil est christus at si duabus personis manentibus ea coniunctio qualem superius diximus facta est naturarum unum ex duobus effici nihil potuit omnino enim ex duabus personis nihil unquam fieri potest nihil igitur unum secundum nestorium christus est ac per hoc omnino nihil quod enim non est unum nec esse omnino potest esse enim atque unum conuertitur et quodcunque est unum est etiam ea quae ex pluribus coniunguntur ut aceruus chorus unum tamen sunt sed esse christum manifeste et ueraciter confitemur unum igitur esse dicimus christum quod si ita est unam quoque christi sine dubitatione personam esse necesse est nam si duae personae essent unus esse non posset duos uero esse dicere christos nihil est aliud nisi praecipitatae mentis insania cur enim omnino duos audeat christos uocare hominem unum alium deum uel cur eum qui deus est christum uocat si eum quoque qui homo est christum est appellaturus cum nihil simile nihil habeant ex copulatione coniunctum cur simili nomine diuersissimis abutatur naturis cum si christum definire cogitur utrisque ut ipse dicit christis non possit unam definitionis adhibere substantiam si enim dei atque hominis diuersa substantia est unumque in utrisque christi nomen nec diuersarum coniunctio substantiarum unam creditur fecisse personam aequiuocum nomen est christi et nulla potest definitione concludi quibus autem unquam scripturis nomen christi geminatur quid uero noui per aduentum saluatoris effectum est nam catholicis et fidei ueritas et raritas miraculi constat quam enim magnum est quamque nouum quod semel nec ullo alio saeculo possit euenire ut eius qui solus est natura deus cum humana quae ab eo erat diuersissima conueniret atque ita ex distantibus naturis una fieret copulatione persona secundum nestorii uero sententiam quid contigit noui seruant inquit proprias humanitas diuinitasque personas quando enim non fuit diuinitatis propria humanitatisque persona quando uero non erit uel quid amplius in iesu generatione contigit quam in cuiuslibet alterius si discretis utrisque personis discretae etiam fuere naturae ita enim personis manentibus illic nulla naturarum potuit esse coniunctio ut in quolibet homine cuius cum propria persona subsistat nulla est ei excellentissimae substantiae coniuncta diuinitas esto uero deum ipsum christi appellatione cur uocet cur uero non elementa quoque ipsa simili audeat appellare uocabulo per quae deus mira quaedam quotidianis motibus operatur an quia irrationabiles substantiae non possunt habere personam quae christi uocabulum excipere possit nonne in sanctis hominibus ac pietate conspicuis apertus diuinitatis actus cognoscitur nihil enim intererit cur non sanctos quoque uiros eadem appellatione dignetur si in assumptione humanitatis non est una in coniunctione persona sed dicat forsitan illos quoque christos uocari fateor sed ad imaginem ueri christi quod si nulla ex homine atque deo una persona coniuncta est omnes ita ueros christos arbitrabimur ut hunc qui ex uirgine genitus creditur nulla quippe in hoc adunata persona est ex dei atque hominis copulatione sicut nec in eis qui dei spiritu de uenturo christo praedicebant propter quod etiam ipsi quoque appellati sunt christi iam uero sequitur ut personis manentibus nullo modo a diuinitate humanitas credatur assumpta omnino enim disiuncta sunt quae aeque personis naturisque separantur prorsus inquam disiuncta sunt nec magis inter se homines bouesque disiuncti quam diuinitas in christo humanitasque discreta est si permansere personae homines quippe ac boues una animalis communitate iunguntur est enim illis secundum genus communis substantia eademque in uniuersalitatis collectione natura deo uero atque homini quid non erit diuersa ratione disiunctum si sub diuersitate naturae personarum quoque credatur mansisse discretio non est igitur saluatum humanum genus nulla in nos salus christi generatione processit tot prophetarum scripturae populum illusere credentem omnis ueteris testamenti spernatur auctoritas per quam salus mundo christi generatione promittitur non autem prouenisse manifestum est si eadem in persona est quae in natura diuersitas eumdem quippe saluum fecit quem creditur assumpsisse nulla uero intelligi potest assumptio si manet aeque naturae personaeque discretio igitur qui assumi manente persona non potuit iure non uidebitur per christi generationem potuisse saluari non est igitur per generationem christi hominum saluata natura quod credi nefas est sed quanquam permultae sint quae hunc sensum impugnare ualeant atque perfringere de argumentorum tamen copia haec interim libasse sufficiat transeundum quippe est ad eutichen qui cum a ueterum orbitis esset euagatus in contrarium cucurrit errorem asserens tantum abesse ut in christo gemina persona credatur ut ne naturam quidem in eo duplicem oporteat confiteri ita quippe esse assumptum hominem ut ea sit adunatio facta cum deo ut natura humana non manserit huius error ex eodem quo nestorii fonte prolabitur nam sicut nestorius arbitratur non posse esse naturam duplicem quin persona fieret duplex atque ideo cum in christo naturam duplicem confiteretur duplicem credidit esse personam ita quoque eutiches non putauit naturam duplicem esse sine duplicatione personae et cum non confiteretur duplicem esse personam arbitratus est consequens esse ut una uideretur esse natura itaque nestorius recte tenens duplicem in christo esse naturam sacrilege confitetur duas esse naturas eutiches uero recte credens unam esse personam impie credit unam quoque esse naturam qui conuictus euidentia rerum quandoquidem manifestum est aliam naturam esse hominis aliam dei ait duas se confiteri in christo naturas ante adunationem unam uero post adunationem quae sententia non aperte quod uult eloquitur ut tamen eius dementiam perscrutemur adunatio haec aut tempore generationis facta est aut tempore resurrectionis sed si tempore generationis facta est uidetur putare et ante generationem fuisse humanam carnem non a maria sumptam sed aliquo modo alio praeparatam mariam uero uirginem appositam ex qua caro nasceretur quae ab ea sumpta non esset illam uero carnem quae ante fuerit esse diuisam atque a diuinitatis substantia separatam cum ex uirgine natus est adunatam esse deo ut una uideretur facta esse natura uel si haec eius sententia non est illa esse poterit dicentis duas ante adunationem unam post adunationem si adunatio generatione perfecta est ut corpus quidem a maria sumpserit sed antequam sumeret diuersam deitatis humanitatisque fuisse naturam sumptam uero unam factam atque in diuinitatis cessisse substantiam quod si hanc adunationem non putat generatione sed resurrectione factam rursus id duobus fieri arbitrabitur modis aut enim genito christo et non assumente de maria corpus aut assumpta ab eadem carne usque dum resurgeret duas quidem fuisse naturas post resurrectionem unam factam de quibus illud disiunctum nascitur quod interrogabimus hoc modo natus ex maria christus aut ab ea carnem humanam traxit aut minime si non confitetur ex ea traxisse dicat quo homine indutus aduenerit utrumne eo qui deciderat praeuaricatione peccati an alio si eo de cuius semine ductus est homo quem uestita diuinitas est nam si ex semine abrahae atque dauid et postremo mariae non fuit caro illa qua natus est ostendat ex cuius hominis sit carne deriuatus quoniam post primum hominem caro omnis humana ex humana carne deducitur sed si quem dixerit hominem a quo generatio sumpta sit saluatoris praeter mariam uirginem et ipse errore confunditur et ascribere mendacii notam summae diuinitati illusus ipse uidebitur quando quod abrahae atque dauid promittitur in sanctis diuinationibus ut ex eorum semine toti mundo salus oriatur aliis distribuit cum praesertim si humana caro sumpta est non ab alio sumi potuerit nisi unde etiam procreabatur si igitur a maria non est sumptum corpus humanum sed a quolibet alio per mariam tamen est procreatum quod fuerat praeuaricatione corruptum superius dicto repellitur argumento quod si non eo homine christus indutus est qui pro peccati poena sustinuerat mortem illud eueniet ex nullius hominis semine talem potuisse nasci qui fuerit sine originalis poena peccati ex nullo igitur talis sumpta est caro unde fit ut nouiter uideatur esse formata sed haec aut ita hominum uisa est oculis ut humanum putaretur corpus quod reuera non esset humanum quippe quod nulli originali subiaceret poenae aut noua quaedam uera nec poenae peccati subiacens originalis ad tempus hominis natura formata est si uerum hominis corpus non fuit aperte arguitur mentita diuinitas quae ostenderet hominibus corpus quod cum uerum non esset tum fallerentur hi qui uerum esse arbitrarentur at si noua ueraque non ex homine sumpta caro formata est quo tanta tragoedia generationis ubi ambitus passionis ego quippe ne in homine quidem non stulte fieri puto quod inutiliter factum est ad quam uero utilitatem facta procreabitur tanta humilitas diuinitatis si homo qui periit generatione ac passione christi saluatus non est quoniam negatur assumptus rursus igitur sicut ab eodem nestorii fonte eutichis error principium sumpsit ita ad eumdem finem relabitur ut secundum eutichen quoque non sit saluatum genus humanum quoniam non is qui aeger esset et saluatione curaque egeret assumptus est traxisse autem hanc sententiam uidetur si tamen huius erroris fuit ut crederet non fuisse corpus christi uere ex homine sed extra atque a deo in coelo formatum quoniam cum eo in coelum creditur ascendisse quod exemplum continet tale non ascendit in coelum nisi qui de coelo descendit sed satis de ea parte dictum uidetur si corpus quod christus excepit ex maria non credatur assumptum si uero assumptum est ex maria neque permansit perfecta humana diuinaque natura id tribus effici potuit modis aut enim diuinitas in humanitatem translata est aut humanitas in diuinitatem aut utraeque in se ita temperatae sunt atque commixtae ut neutra substantia propriam formam teneret sed si diuinitas in humanitatem translata est factum est quod credi nefas est ut in humanitatem non immutabili substantia permanente diuinitas uerteretur et quod passibile atque mutabile naturaliter existeret id immutabile permaneret quod uero immutabile atque impassibile naturaliter creditur id in rem mutabilem uerteretur hoc igitur fieri nulla ratione contingit sed humana forsitan natura in deitatem uideatur esse conuersa hoc uero qui fieri potest si diuinitas in generatione christi et humanam animam suscepit et corpus non enim omnis res in rem omnem uerti ac transmutari potest nam cum substantiarum aliae sint corporeae aliae incorporeae neque corporea in incorpoream neque incorporea in eam quae corpus est mutari potest nec uero incorporea in se inuicem formas proprias mutant sola enim mutari transformarique in se possunt quae habent unius materiae commune subiectum neque haec omnia sed ea quae in se et facere et pati possunt id uero probatur hoc modo neque enim potest aes in lapidem permutari nec uero idem aes in herbam nec quodlibet aliud corpus in quodlibet aliud transfigurari potest nisi et eadem sit materia rerum in se transeuntium et a se et facere et pati possint ut cum uinum atque aqua miscentur utraque sunt talia quae actum sibi passionemque communicent potest enim aquae qualitas a uini qualitate aliquid pati atque idcirco si multum quidem fuerit aquae uini uero paululum non dicuntur immista sed alterum alterius qualitate corrumpitur si quis enim uinum fundat in mare non mistum est mari uinum sed in mare corruptum idcirco quoniam qualitas aquae multitudine sui corporis nihil passa est a qualitate uini sed potius in seipsam uini qualitatem propria multitudine commutauit si uero sint mediocres sibique aequales uel paulo inaequales naturae quae a se facere et pati possint illae miscentur et mediocribus inter se qualitatibus temperantur atque haec quidem in corporibus neque his omnibus sed tantum quae a se ut dictum est et facere et pati possunt communi atque eadem materia subiecta omne enim corpus quod in generatione et corruptione subsistit communem uidetur habere materiam sed non omne ab omni uel in omni uel facere aliquid uel pati potest corporea uero in incorporea nulla ratione poterunt permutari quoniam nulla communi materia subiecta participant quae susceptis qualitatibus in alterutram permutetur omnis enim natura incorporeae substantiae nullo materiae nititur fundamento nullum uero corpus est cui non sit materia subiecta quod cum ita sit cumque ne ea quidem quae communem materiam naturaliter habent in se transeant nisi illis adsit potestas in se et a se faciendi et patiendi multo magis in se non permutabuntur quibus non modo communis materia non est sed cum alia res materia fundamento nititur ut corpus alia omnino materiae subiecto non egeat ut incorporeum non igitur fieri potest ut corpus in incorporalem speciem permutetur nec uero fieri potest ut incorporalia in sese commistione aliqua permutentur quorum enim communis nulla materia est nec in se uerti ac permutari queunt nulla autem est incorporalibus materia rebus non poterunt in se igitur inuicem permutari sed anima et deus incorporeae substantiae recte creduntur non est igitur humana anima in diuinitatem a qua assumpta est permutata quod si neque corpus neque anima in diuinitatem potuit uerti nullo modo fieri potuit ut humanitas conuerteretur in deum multo minus uero credi potest ut utraque in sese confunderentur quoniam neque incorporalitas transire ad corpus potest neque rursus e conuerso corpus ad incorporalitatem quandoquidem nulla his materia subiecta communis est quae alterutris substantiarum qualitatibus permutetur at hi ita aiunt ex duabus quidem naturis christum consistere in duabus uero minime hoc scilicet intendentes quoniam quod ex duabus consistit ita unum fieri potest ut illa ex quibus dicitur constare non maneant ueluti cum mel aquae confunditur neutrum manet sed alterum alterius copulatione corruptum quiddam tertium fecit ita illud quidem quod ex melle atque aqua tertium fit constare ex utrisque dicitur in utrisque uero negatur non enim poterit in utrisque constare quando utrorumque natura non permanet ex utrisque enim constare potest licet ea ex quibus coniungitur alterutra qualitate corrupta sint ex utrisque uero huiusmodi constare non poterit quoniam ea quae in se transfusa sunt non manent ac non sunt utraque quibus constare uideatur cum ex utrisque constent in se inuicem qualitatum mutatione transfusis catholici uero utrumque rationabiliter confitentur nam et ex utrisque naturis christum et in utrisque consistere sed id qua ratione dicatur paulo posterius explicabo nunc illud manifestum est conuictam esse eutichis sententiam eo nomine quod cum tribus modis fieri possit ut ex duabus naturis una subsistat ut aut diuinitas in humanitatem translata sit aut humanitas in diuinitatem aut utraque permista sint nullum horum modum fieri potuisse superius dicta argumentatione declaratur restat ut quemadmodum catholica fides dicat et in utrisque naturis christum et ex utrisque consistere doceamus ex utrisque naturis aliquid consistere duo significat unum quidem cum ita dicimus aliquid ex duabus naturis iungi sicut ex melle atque aqua id autem est ut ex quolibet modo confusis uel si una uertatur in alteram uel si utraeque in se misceantur inuicem nullo tamen modo utraque permaneant secundum hunc modum eutiches ait ex utrisque naturis christum consistere alter uero modus est ex utrisque consistendi quod ita ex duabus iunctum est ut illa tamen ex quibus iunctum esse dicitur maneant nec in alterutra uertantur ut cum dicimus coronam ex auro gemmisque compositam hic neque aurum in gemmas translatum est neque in aurum gemma conuersa sed utraque permanent nec formam propriam derelinquunt talia ergo ex aliquibus constantia in his constare dicimus ex quibus consistere praedicantur tunc enim possumus dicere coronam gemmis auroque consistere sunt enim gemmae atque aurum quibus corona consistat nam in priore modo non est mel atque aqua in quibus illud quod ex utrisque iungitur constet cum igitur utrasque manere naturas in christo fides catholica confiteatur perfectasque easdem persistere nec alteram in alteram transmutari iure dicit et in utrisque naturis christum et ex utrisque consistere in utrisque quidem quia manent utraeque ex utrisque uero quia utrarumque 