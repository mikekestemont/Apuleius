qui consulis diu an consuleres cogitasti quanto magis hoc mihi faciendum est cum longiore mora opus sit ut soluas quaestionem quam ut proponas utique cum aliud tibi expediat aliud mihi iterum ego tamquam epicureus loquor mihi uero idem expedit quod tibi aut non sum amicus nisi quidquid agitur ad te pertinens meum est consortium rerum omnium inter nos facit amicitia nec secundi quicquam singulis est nec aduersi in commune uiuitur nec potest quisquam beate degere qui se tantum intuetur qui omnia ad utilitates suas conuertit alteri uiuas oportet si uis tibi uiuere haec societas diligenter et sancte obseruata quae nos homines hominibus miscet et iudicat aliquod esse commune ius generis humani plurimum ad illam quoque de qua loquebar interiorem societatem amicitiae colendam proficit omnia enim cum amico communia habebit qui multa cum homine hoc lucili uirorum optime mihi ab istis subtilibus praecipi malo quid amico praestare debeam quid homini quam quot modis amicus dicatur et homo quam multa significet in diuersum ecce sapientia et stultitia discedunt cui accedo in utram ire partem iubes illi homo pro amico est huic amicus non est pro homine ille amicum sibi parat hic se amico tu mihi uerba distorques et sillabas digeris scilicet nisi interrogationes uaferrimas struxero et conclusione falsa a uero nascens mendacium adstrinxero non potero a fugiendis petenda secernere pudet me in re tam seria senes ludimus uale mus sillaba est mus autem caseum rodit sillaba ergo caseum rodit puta nunc me istuc non posse soluere quod mihi ex ista inscientia periculum imminet quod incommodum sine dubio uerendum est ne quando in muscipulo sillabas capiam aut ne quando si neglegentior fuero caseum liber comedat nisi forte illa acutior est collectio mus sillaba est sillaba autem caseum non rodit mus ergo caseum non rodit o pueriles ineptias in hoc supercilia subduximus in hoc barbam demisimus hoc est quod tristes docemus et pallidi uis scire quid philosophia promittat generi humano consilium alium mors uocat alium paupertas urit alium diuitiae uel alienae torquent uel suae ille malam fortunam horret hic se felicitati suae subducere cupit hunc homines male habent illum dii quid mihi lusoria ista componis non est iocandi locus ad miseros aduocatus es opem laturum te naufragis captis aegris egentibus intentae securi subiectum praestantibus caput pollicitus es quo diuerteris quid agis hic cum quo ludis timet succurre quidquid laqueti respondentium poenis omnes undique ad te manus tendunt perditae uitae perituraeque auxilium aliquod implorant in te spes opesque sunt rogant ut ex tanta illos uolutatione extrahas ut disiectis et errantibus clarum ueritatis lumen ostendas dic quid natura necessarium fecerit quid superuacuum quam faciles leges posuerit quam iucunda sit uita quam expedita illas sequentibus quam acerba et implicita eorum qui opinioni plus quam naturae crediderunt si prius docueris quam partem eorum leuatura sint quid istorum cupiditates demit quid temperat utinam tantum non prodessent nocent hoc tibi cum uoles manifestissimum faciam comminui et debilitari generosam indolem in istas argutias coniectam pudet dicere contra fortunam militaturis quae porrigant tela quemadmodum illos subornent hac ad summum bonum itur per istud philosophiae siue niue et turpes infamesque etiam ad album sedentibus exceptiones quid enim aliud agitis cum eum quem interrogatis scientes in fraudem inducitis quam ut formula cecidisse uideatur sed quemadmodum illos praetor sic hos philosophia in integrum restituit quid disceditis ab ingentibus promissis et grandia locuti effecturos uos ut non magis auri fulgor quam gladii praestringat oculos meos ut ingenti constantia et quod omnes optant et quod omnes timent calcem ad grammaticorum elementa descenditis quid dicitis sic itur ad astra hoc enim est quod mihi philosophia promittit ut parem deo faciat ad hoc inuitatus sum ad hoc ueni fidem praesta quantum potes ergo mi lucili reduc te ab istis exceptionibus et praescriptionibus philosophorum aperta decent et simplicia bonitatem etiam si multum superesset aetatis parce dispensandum erat ut sufficeret necessariis nunc quae dementia est superuacua discere in tanta temporis egestate uale xlix est quidem mi lucili supinus et neglegens qui in amici memoriam ab aliqua regione admonitus reducitur tamen repositum in animo nostro desiderium loca interdum familiaria euocant nec exstinctam memoriam reddunt sed quiescentem irritant sicut dolorem lugentium etiam si mitigatus est tempore aut seruulus familiaris amisso aut uestis aut domus renouat ecce campania et maxime neapolis ac pompeiorum tuorum conspectus incredibile est quam recens desiderium tui fecerint totus mihi in oculis es cum maxime a te discedo uideo lacrimas combibentem et affectibus tuis inter ipsam coercitionem exeuntibus non satis resistentem modo amisisse te uideor quid enim non modo est si recorderis modo apud sotionem philosophum puer sedi modo causas agere coepi modo desii uelle agere modo desii posse infinita est uelocitas temporis quae magis apparet respicientibus nam ad praesentia intentos fallit adeo praecipitis fugae transitus lenis est causam huius rei quaeris quidquid temporis transit eodem loco est pariter aspicitur una iacet omnia in idem profundum cadunt et alioqui non possunt longa interualla esse in ea re quae tota breuis est punctum est quod uiuimus et adhuc puncto minus sed et hoc minimum specie quadam longioris spatii natura derisit aliud ex hoc infantiam fecit aliud pueritiam aliud adulescentiam aliud inclinationem quandam ab adulescentia ad senectutem aliud ipsam senectutem in quam angusto quodam quot gradus posuit modo te prosecutus sum et tamen hoc modo aetatis nostrae bona portio est cuius breuitatem aliquando defecturam cogitemus non solebat mihi tam uelox tempus uideri nunc incredibilis cursus apparet siue quia admoueri lineas sentio siue quia attendere coepi et computare damnum meum eo magis itaque indignor aliquos ex hoc tempore quod sufficere ne ad necessaria quidem potest etiam si custoditum diligentissime fuerit in superuacua maiorem partem erogare negat cicero si duplicetur sibi aetas habiturum se tempus quo legat liricos eodem loco pono dialecticos tristius inepti sunt illi ex professo lasciuiunt hi agere ipsos aliquid existimant nec ego nego prospicienda ista sed prospicienda tantum et a limine salutanda in hoc unum ne uerba nobis dentur et aliquid esse in illis magni ac secreti boni iudicemus quid te torques et maceras in ea quaestione quam subtilius est contempsisse quam soluere securi est et ex commodo migrantis minuta conquirere cum hostis instat a tergo et mouere se iussus est miles necessitas excutit quidquid pax otiosa collegerat non uacat mihi uerba dubie cadentia consectari et uafritiam in illis meam experiri aspice qui coeant populi quae moenia clusis ferrum acuant portis magno mihi animo strepitus iste belli circumsonantis exaudiendus est demens omnibus merito uiderer si cum saxa in munimentum murorum senes feminaeque congererent cum iuuentus intra portas armata signum eruptionis exspectaret aut posceret cum hostilia in portis tela uibrarent et ipsum solum suffossionibus et cuniculis tremeret sederem otiosus et eiusmodi quaestiunculas ponens quod non perdidisti habes cornua autem non perdidisti cornua ergo habes aliaque ad exemplum huius acutae delirationis concinnata atqui aeque licet tibi demens uidear si istis impendero operam et nunc obsideor tunc tamen periculum mihi obsesso externum immineret murus me ab hoste secerneret nunc mortifera mecum sunt non uaco ad istas ineptias ingens negotium in manibus est quid agam mors me sequitur fugit uita aduersus haec me doce aliquid effice ut ego mortem non fugiam uita me non effugiat exhortare aduersus difficilia de aequanimitate aduersus ineuitabilia angustias temporis mei laxa doce non esse positum bonum uitae in spatio eius sed in usu posse fieri immo saepissime fieri ut qui diu uixit parum uixerit dic mihi dormituro potes non expergisci dic experrecto potes non dormire amplius dic exeunti potes non reuerti dic redeunti potes non exire erras si in nauigatione tantum existimas minimum esse quo a morte uita diducitur in omni loco aeque tenue interuallum est non ubique se mors tam prope ostendit ubique tam prope est has tenebras discute et facilius ea trades ad quae praeparatus sum dociles natura nos edidit et rationem dedit imperfectam sed quae perfici posset de iustitia mihi de pietate disputa de frugalitate de pudicitia utraque et illa cui alieni corporis abstinentia est et hac cui sui cura si me nolueris per deuia ducere facilius ad id quo tendo perueniam nam ut ait ille tragicus ueritatis simplex oratio est ideoque illam implicari non oportet nec enim quicquam minus conuenit quam subdola ista calliditas animis magna conantibus uale l epistulam tuam accepi post multos menses quam miseras superuacuum itaque putaui ab eo qui afferebat quid ageres quaerere ualde enim bonae memoriae est si meminit et tamen spero te sic iam uiuere ut ubicumque eris sciam quid agas quid enim aliud agis quam ut meliorem te ipse cotidie facias ut aliquid ex erroribus ponas ut intellegas tua uitia esse quae putas rerum quaedam enim locis et temporibus adscribimus at illa quocumque transierimus secutura sunt harpasten uxoris meae fatuam scis hereditarium onus in domo mea remansisse ipse enim auersissimus ab istis prodigiis sum si quando fatuo delectari uolo non est mihi longe quaerendus me rideo haec fatua subito desiit uidere incredibilem rem tibi narro sed ueram nescit esse se caecam subinde paedagogum suum rogat ut migret ait domum tenebricosam esse hoc quod in illa ridemus omnibus nobis accidere liqueat tibi nemo se auarum esse intellegit nemo cupidum caeci tamen ducem quaerunt nos sine duce erramus et dicimus non ego ambitiosus sum sed nemo aliter romae potest uiuere non ego sumptuosus sum sed urbs ipsa magnas impensas exigit non est meum uitium quod iracundus sum quod nondum constitui certum genus uitae adulescentia haec facit quid nos decipimus non est extrinsecus malum nostrum intra nos est in uisceribus ipsis sedet et ideo difficulter ad sanitatem peruenimus quia nos aegrotare nescimus si curari coeperimus quando tot morborum tantas uires discutiemus nunc uero ne quaerimus quidem medicum qui minus negotii haberet si adhiberetur ad recens uitium sequerentur teneri et rudes animi recta monstrantem nemo difficulter ad naturam reducitur nisi qui ab illa defecit erubescimus discere bonam mentem at mehercules si turpe est magistrum huius rei quaerere illud desperandum est posse nobis casu tantum bonum influere laborandum est et ut uerum dicam ne labor quidem magnus est s modo ut dixi ante animum nostrum formare incipimus et recorrigere quam indurescat prauitas eius sed nec indurata despero nihil est quod non expugnet pertinax opera et intenta ac diligens cura robora m rectum quamuis flexa reuocabis curuatas trabes calor explicat et aliter natae in id finguntur quod usus noster exigit quanto facilius animus accipit formam flexibilis et omni umore obsequentior quid enim est aliud animus quam quodam modo se habens spiritus uides autem tanto spiritum esse faciliorem omni alia materia quanto tenuior est illud mi lucili non est quod te impediat quominus de nobis bene speres quod malitia nos iam tenet quod diu in possessione nostri est ad neminem ante bona mens uenit quam mala omnes praeoccupati sumus uirtutes discere uitia dediscere est sed eo maiore animo ad emendationem nostri debemus accedere quod semel traditi nobis boni perpetua possessio est non dediscitur uirtus contraria enim male in alieno haerent ideo depelli et exturbari possunt fideliter sedent quae in locum suum ueniunt uirtus secundum naturam est uitia inimica et infesta sunt sed quemadmodum uirtutes receptae exire non possunt facilisque earum tutela est ita initium ad illas eundi arduum quia hoc proprium imbecillae mentis atque aegrae est formidare inexperta itaque cogenda est ut incipiat deinde non est acerba medicina protinus enim delectat dum sanat aliorum remediorum post sanitatem uoluptas est philosophia pariter et salutaris et dulcis est uale li quomodo quisque potest mi lucili tu istic habes aetnam et illuc nobilissimum siciliae montem quem quare dixerit messala unicum siue ualgius apud utrumque enim legi non reperio cum plurima loca euomant ignem non tantum edita quod crebrius euenit uidelicet quia ignis in altissimum effertur sed etiam iacentia nos utcumque possumus contenti sumus bais quas postero die quam attigeram reliqui locum ob hoc deuitandum cum habeat quasdam naturales dotes quia illum sibi celebrandum luxuria desumpsit quid ergo ulli loco indicendum est odium minime sed quemadmodum aliqua uestis sapienti ac probo uiro magis conuenit quam aliqua nec ullum colorem ille odit sed aliquem parum putat aptum esse frugalitatem professo sic regio quoque est quam sapiens uir aut ad sapientiam tendens declinet tamquam alienam bonis moribus itaque de secessu cogitans numquam canopum eliget quamuis neminem canopus esse frugi uetet ne baias quidem deuersorium uitiorum esse coeperunt illic sibi plurimum luxuria permittit illic tamquam aliqua licentia debeatur loco magis soluitur non tantum corpori sed etiam moribus salubrem locum eligere debemus quemadmodum inter tortores habitare nolim sic ne inter popinas quidem uidere ebrios per litora errantes et comessationes nauigantium et simphoniarum cantibus strepentes lacus et alia quae uelut soluta legibus luxuria non tantum peccat sed publicat quid necesse est id agere debemus ut irritamenta uitiorum quam longissime profugiamus indurandus est animus et a blandimentis uoluptatum procul abstrahendus una hannibalem hiberna soluerunt et indomitum illum niuibus atque alpibus uirum eneruauerunt fomenta campaniae armis uicit uitiis uictus est nobis quoque militandum est et quidem genere militiae quo numquam quies numquam otium datur debellandae sunt in primis uoluptates quae ut uides saeua quoque ad se ingenia rapuerunt si quis sibi proposuerit quantum operis aggressus sit sciet nihil delicate nihil molliter esse faciendum quid mihi cum istis calentibus stagnis quid cum sudatoriis in quae siccus uapor corpora exhausurus includitur omnis sudor per laborem exeat si faceremus quod fecit hannibal ut interrupto cursu rerum omissoque bello fouendis corporibus operam daremus nemo non intempestiuam desidiam uictori quoque nedum uincenti periculosam merito reprehenderet minus nobis quam illis punica signa sequentibus licet plus periculi restat cedentibus plus operis etiam perseuerantibus fortuna mecum bellum gerit non sum imperata facturus iugum non recipio immo quod maiore uirtute faciendum est excutio non est emolliendus animus si uoluptati cessero cedendum est dolori cedendum est labori cedendum est paupertati idem sibi in me iuris esse uolet et ambitio et ira inter tot affectus distrahar immo discerpar libertas proposita est ad hoc praemium laboratur quae sit libertas quaeris nulli rei seruire nulli necessitati nullis casibus fortunam in aequum deducere quo die illam intellexero plus posse nil poterit ego illam feram cum in manu mors sit his cogitationibus intentum loca seria sanctaque eligere oportet effeminat animos amoenitas nimia nec dubie aliquid ad corrumpendum uigorem potest regio quamlibet uiam iumenta patiuntur quorum durata in aspero ungula est in molli palustrique pascuo saginata cito subteruntur et fortior miles ex confragoso uenit segnis est urbanus et uerna nullum laborem recusant manus quae ad arma ab aratro transferuntur in primo deficit puluere ille unctus et nitidus seuerior loci disciplina firmat ingenium aptumque magnis conatibus reddit literni honestius scipio quam bais exulabat ruina eiusmodi non est tam molliter collocanda illi quoque ad quos primos fortuna populi romani publicas opes transtulit c marius et cn pompeius et caesar exstruxerunt quidem uillas in regione baiana sed illas imposuerunt summis iugis montium uidebatur hoc magis militare ex edito speculari late longeque subiecta aspice quam positionem elegerint quibus aedificia excitauerint locis et qualia scies non uillas esse sed castra habitaturum tu putas umquam fuisse illic m catonem ut praenauigantes adulteras dinumeraret et tot genera cumbarum uariis coloribus picta et fluuitantem toto lacu rosam ut audiret canentium nocturna conuicia nonne ille manere intra uallum maluisset quod in unam noctem manu sua ipse duxisset quidni mallet quisquis uir est somnum suum classico quam simphonia rumpi sed satis diu cum bais litigauimus numquam satis cum uitiis quae oro te lucili persequere sine modo sine fine nam illis quoque nec finis est nec modus proice quaecumque cor tuum laniant quae si aliter extrahi nequirent cor ipsum cum illis reueliendum erat uoluptates praecipue exturba et inuisissimas habe latronum more quos philtas aegiptii uocant in hoc nos amplectuntur ut strangulent uale lii quid est hoc lucili quod nos alio tendentes alio trahit et eo unde recedere cupimus impellit quid colluctatur cum animo nostro nec permittit nobis quicquam semel uelle fluctuamur inter uaria consilia nihil libere uolumus nihil absolute nihil semper stultitia inquis est cui nihil constat nihil diu placet sed quomodo nos aut quando ab illa reuellemus nemo per se satis ualet ut emergat oportet manum aliquis porrigat aliquis educat quosdam ait epicurus ad ueritatem sine ullius adiutorio exisse fecisse sibi ipsos uiam hos maxime laudat quibus ex se impetus fuit qui se ipsi protulerunt quosdam indigere ope aliena non ituros si nemo praecesserit sed bene secuturos ex his metrodorum ait esse egregium hoc quoque sed secundae sortis ingenium nos ex illa prima nota non sumus bene nobiscum agitur si in secundam recipimur ne hunc quidem contempseris hominem qui alieno beneficio esse saluus potest et hoc multum est uelle seruari praeter haec adhuc inuenies genus aliud hominum ne ipsum quidem fastidiendum eorum qui cogi ad rectum compellique possunt quibus non duce tantum opus sit sed adiutore et ut ita dicam coactore hic tertius color est si quaeris huius quoque exemplar hermarchum ait epicurus talem fuisse itaque alteri magis gratulatur alterum magis suspicit quamuis enim ad eundem finem uterque peruenerit tamen maior est laus idem effecisse in difficiliore materia puta enim duo aedificia excitata esse ambo paria aeque excelsa atque magnifica alter puram aream accepit illic protinus opus creuit alterum fundamenta lassarunt in mollem et fluuidam humum missa multumque laboris exhaustum est dum peruenitur ad solidum intuentibus quidquid fecit alter alterius magna pars et difficilior latet quaedam ingenia facilia expedita quaedam manu quod aiunt facienda sunt et in fundamentis suis occupata itaque illum ego feliciorem dixerim qui nihil negotii secum habuit hunc quidem melius de se meruisse qui malignitatem naturae suae uicit et ad sapientiam se non perduxit sed extraxit hoc durum ac laboriosum ingenium nobis datum scias licet imus per obstantia itaque pugnemus aliquorum inuocemus auxilium quem inquis inuocabo hunc aut illum tu uero etiam ad priores reuertere qui uacant adiuuare nos possunt non tantum qui sunt sed qui fuerunt ex his autem qui sunt eligamus non eos qui uerba magna celeritate praecipitant et communes locos uoluunt et in priuato circulantur sed eos qui uita docent qui cum dixerunt quid faciendum sit probant faciendo qui docent quid uitandum sit nec umquam in eo quod fugiendum dixerunt deprehenduntur eum elige adiutorem quem magis admireris cum uideris quam cum audieris nec ideo te prohibuerim hos quoque audire quibus admittere populum ac disserere consuetudo est si modo hoc proposito in turbam prodeunt ut meliores fiant faciantque meliores si non ambitionis hoc causa exercent quid enim turpius philosophia captante clamores numquid aeger laudat medicum secantem tacete fauete et praebete uos curationi etiam si exclamaueritis non aliter audiam quam si ad tactum uitiorum uestrorum ingemescatis testari uultis attendere uos mouerique rerum magnitudine sane liceat ut quidem iudicetis et feratis de meliore suffragium quidni non permittam apud pithagoram discipulis quinque annis tacendum erat numquid ergo existimas statim illis et loqui et laudare licuisse quanta autem dementia eius est quem clamores imperitorum hilarem ex auditorio dimittunt quid laetaris quod ab hominibus his laudatus es quos non potes ipse laudare disserebat populo fabianus sed audiebatur modeste erumpebat interdum magnus clamor laudantium sed quem rerum magnitudo euocauerat non sonus inoffense ac molliter orationis elapsae intersit aliquid inter clamorem theatri et scholae est aliqua et laudandi elegantia omnia rerum omnium si obseruentur indicia sunt et argumentum morum ex minimis quoque licet capere impudicum et incessus ostendit et manus mota et unum interdum responsum et relatus ad caput digitus et flexus oculorum improbum risus insanum uultus habitusque demonstrat illa enim in apertum per notas exeunt qualis quisque sit scies si quemadmodum laudet quemadmodum laudetur aspexeris hinc atque illinc philosopho manus auditor intentat et super ipsum caput mirantium turba consistit non laudatur ille nunc si intellegis sed conclamatur relinquantur istae uoces illis artibus quae propositum habent populo placere philosophia adoretur permittendum erit aliquando iuuenibus sequi impetum animi tunc autem cum hoc ex impetu facient cum silentium sibi imperare non poterunt talis laudatio aliquid exhortationis affert ipsis audientibus et animos adulescentium exstimulat at ad rem commoueantur non ad uerba composita alioquin nocet illis eloquentia si non rerum cupiditatem facit sed sui differam hoc in praesentia desiderat enim propriam et longam exsecutionem quemadmodum populo disserendum quid sibi apud populum permittendum sit quid populo apud se damnum quidem fecisse philosophiam non erit dubium postquam prostituta est sed potest in penetralibus suis ostendi si modo non institorem sed antistitem nancta est uale l annaei epistularum moralium ad lucilium liber sextus liii quid non potest mihi persuaderi cui persuasum est ut nauigarem solui mari languido erat sine dubio caelum graue sordidis nubibus quae fere aut in aquam aut in uentum resoluuntur sed putaui tam pauca milia a parthenope tua usque puteolos subripi posse quamuis dubio et impendente caelo itaque quo celerius euaderem protinus per altum ad nesida derexi praecisurus omnes sinus cum iam eo processissem ut mea nihil interesset utrum irem an redirem primum aequalitas illa quae me corruperat periit nondum erat tempestas sed iam inclinatio maris ac subinde crebrior fluctus coepi gubernatorem rogare ut me in aliquo litore exponeret aiebat ille aspera esse et importuosa nec quicquam se aeque in tempestate timere quam terram peius autem uexabar quam ut mihi periculum succurreret nausia enim me segnis haec et sine exitu torquebat quae bilem mouet nec effundit institi itaque gubernatori et illum uellet nollet coegi peteret litus cuius ut uiciniam attigimus non exspecto ut quicquam ex praeceptis uergilii fiat obuertunt pelago proras aut ancora de prora iacitur memor artificii mei uetus frigidae cultor mitto me in mare quomodo psichrolutam decet gausapatus quae putas me passum dum per aspera erepo dum uiam quaero dum facio intellexi non immerito nautis terram timeri incredibilia sunt quae tulerim cum me ferre non possem illud scito ulixem non fuisse tam irato mari natum ut ubique naufragia faceret nausiator erat et ego quocumque nauigare debuero uicensimo anno perueniam ut primum stomachum quem scis non cum mari nausiam effugere collegi ut corpus unctione recreaui hoc coepi mecum cogitare quanta nos uitiorum nostrorum sequeretur obliuio etiam corporalium quae subinde admonent sui nedum illorum quae eo magis latent quo maiora sunt leuis aliquem motiuncula decipit sed cum creuit et uera febris exarsit etiam duro et perpessicio confessionem exprimit pedes dolent articuli punctiunculas sentiunt adhuc dissimulamus et aut talum extorsisse dicimus nos aut in exercitatione aliqua laborasse dubio et incipiente morbo quaeritur nomen qui ubi ut talaria coepit intendere et utrosque distortos pedes fecit necesse est podagram fateri contra euenit in his morbis quibus afficiuntur animi quo quis peius se habet minus sentit non est quod mireris lucili carissime nam qui leuiter dormit et species secundum quietem capit et aliquando dormire se dormiens cogitat grauis sopor etiam somnia exstinguit animumque altius mergit quam ut in ullo intellectu sui sit quare uitia sua nemo confitetur quia etiam nunc in illis est somnium narrare uigilantis est et uitia sua confiteri sanitatis indicium est expergiscamur ergo ut errores nostros coarguere possimus sola autem nos philosophia excitabit sola somnum excutiet grauem illi te totum dedica dignus illa es illa digna te est ite in complexum alter alterius omnibus aliis rebus te nega fortiter aperte non est quod precario philosopheris si aeger esses curam intermisisses rei familiaris et forensia tibi negotia excidissent nec quemquam tanti putares cui aduocatus in remissione descenderes toto animo id ageres ut quam primum morbo liberareris quid ergo non et nunc idem facies omnia impedimenta dimitte et uaca bonae menti nemo ad illam peruenit occupatus exercet philosophia regnum suum dat tempus non accipit non est res subsiciua ordinaria est domina est adest et iubet alexander cuidam ciuitati partem agrorum et dimidium rerum omnium promittenti eo inquit proposito in asiam ueni ut non id acciperem quod dedissetis sed ut id haberetis quod reliquissem idem philosophia rebus omnibus non sum hoc tempus acceptura quod uobis superfuerit sed id uos habebitis quod ipsa reiecero totam huc conuerte mentem huic asside hanc cole ingens interuallum inter te et ceteros fiet omnes mortales multo antecedes non multo te dii antecedent quaeris quid inter te et illos interfuturum sit diutius erunt at mehercules magni artificis est clusisse totum in exiguo tantum sapienti sua quantum deo omnis aetas patet est aliquid quo sapiens antecedat deum ille naturae beneficio non timet suo sapiens ecce res magna habere imbecillitatem hominis securitatem dei incredibilis philosophiae uis est ad omnem fortuitam uim retundendam nullum telum in corpore eius sedet munita est solida quaedam defetigat et uelut leuia tela laxo sinu eludit quaedam discutit et in eum usque qui miserat respuit uale liu longum mihi commeatum dederat mala ualetudo repente me inuasit quo genere inquis prorsus merito interrogas adeo nullum mihi ignotum est uni tamen morbo quasi assignatus sum quem quare graeco nomine appellem nescio satis enim apte dici suspirium potest breuis autem ualde et procellae similis est impetus intra horam fere desinit quis enim diu exspirat omnia corporis aut incommoda aut pericula per me transierunt nullum mihi uidetur molestius quidni aliud enim quidquid est aegrotare est hoc animam egerere itaque medici hanc meditationem mortis uocant facit enim aliquando spiritus ille quod saepe conatus est hilarem me putas haec tibi scribere quia effugi tam ridicule facio si hoc fine quasi bona ualetudine delector quam ille quisquis uicisse se putat cum uadimonium distulit ego uero et in ipsa suffocatione non desii cogitationibus laetis ac fortibus acquiescere quid hoc est inquam tam saepe mors experitur me faciat at ego illam diu expertus sum quando inquis antequam nascerer mors est non esse id quale sit iam scio hoc erit post me quod ante me fuit si quid in hac re tormenti est necesse est et fuisse antequam prodiremus in lucem atqui nullam sensimus tunc uexationem rogo non stultissimum dicas si quis existimet lucernae peius esse cum exstincta est quam antequam accenditur nos quoque et exstinguimur et accendimur medio illo tempore aliquid patimur utrimque uero alta securitas est in hoc enim mi lucili nisi fallor erramus quod mortem iudicamus sequi cum illa et praecesserit et secutura sit quidquid ante nos fuit mors est quid enim refert non incipias an desinas cum utriusque rei hic sit effectus non esse his et eiusmodi exhortationibus tacitis scilicet nam uerbis locus non erat alloqui me non desii deinde paulatim suspirium illud quod esse iam anhelitus coeperat interualla maiora fecit et retardatum est at remansit nec adhuc quamuis desierit ex natura fluit spiritus sentio haesitationem quandam eius et moram quomodo uolet dummodo non ex animo suspirem hoc tibi de me recipe non trepidabo ad extrema iam praeparatus sum nihil cogito de die toto illum tu lauda et imitare quem non piget mori cum iuuet uiuere quae est enim uirtus cum eiciaris exire tamen est et hic uirtus eicior quidem sed tamquam exeam et ideo numquam eicitur sapiens quia eici est inde expelli unde inuitus recedas nihil inuitus facit sapiens necessitatem effugit quia uult quod coactura est uale lu a gestatione cum maxime uenio non minus fatigatus quam si tantum ambulassem quantum sedi labor est enim et diu ferri ac nescio an eo maior quia contra naturam est quae pedes dedit ut per nos ambularemus oculos ut per nos uideremus debilitatem nobis indixere deliciae et quod diu noluimus posse desimus mihi tamen necessarium erat concutere corpus ut siue bilis insederat faucibus discuteretur siue ipse ex aliqua causa spiritus densior erat extenuaret illum iactatio quam profuisse mihi sensi ideo diutius uehi perseueraui inuitante ipso litore quod inter cumas et seruili uatiae uillam curuatur et hinc mari illinc lacu uelut angustum iter cluditur erat autem a recenti tempestate spissum fluctus enim illud ut scis frequens et concitatus exaequat longior tranquillitas soluit cum harenis quae umore 