ergo spiritus sanctus in isto actu alter paracletus in salutis misterio cooperator ut christus in spiritu uero sanctificationis quod deus si igitur et hoc modo christus quod spiritus sed deus in misterio aeternae uitae christus in sanctificatione spiritus sanctus sanctificat autem deus ut dictum sanctifica eos in ueritate patri filius dicit ergo sanctificat pater item christus sanctificat ut dictum et pro iis sanctifico me ipsum ut sint ipsi sanctificati in ueritate item sanctificat spiritus sanctus nam et baptizare ad sanctificationem pertinet dictum ergo in actis apostolorum ioannes baptizauit aqua uos autem spiritu sancto tingemini quod superfudit se illis ad scientiam nam iam sanctificati fuerunt baptismo inuocato deo christo spiritui sancto etenim sic dictum est sanctifica eos in ueritate et ueritas christus est paracletus etiam spiritus est ueritatis ergo omnis qui baptizatur et credere se dicit et fidem accipit ueritatis id est spiritum sanctum fitque sanctior a spiritu sancto et ideo dictum in actis apostolorum sed accipietis uirtutem adueniente in uos spiritu sancto non ad sanctificationem sed scientiam et ad ea quae promisit in euangelio christus de spiritu sancto id est de paracleto primum ut testimonium de christo dicat sic enim ait accipietis uirtutem adueniente in uos spiritu sancto et eritis mihi testes in ierusalem sed et lucas dicit nondum quidem misso spiritu iam tamen testimonium dicit paulus tamen in omnibus epistolis suis quid aliud agit nisi de christo testimonium dicit et post abscessum christi solus christum uidit et soli apparuit spiritus ergo per christum et christus per spiritum sanctum adfuit item dicit testimonium ioannes et petrus quod audiuimus quod uidimus quod palpauimus et in actis apostolorum et ipse et lucas qui scripsit de iis de dauid ita dicit propheta cum esset et sciens quia iureiurando iurasset illi deus ex fructu uentris eius sedere super thronum illius prouidens locutus est de resurrectione christi quia neque relictus est in inferno neque caro eius uidit corruptionem hunc ergo iesum resuscitauit deus cuius nos omnes testes sumus quando ista dicunt cum iam factus esset de coelo sonus et tanquam ui magna spiritus ferretur qui repleuit totam domum et repleti sunt spiritu sancto et coeperunt loqui uariis linguis deinde dicunt apostoli de peccato mundi quod non credidit christo in actis ita sicut uos scitis hunc decreto consilio et praescientia dei traditum per manus scelestas et suffixistis eum cruci et occidistis quem deus suscitauit item in actis apostolorum referente petro dauid non ascendisse in coelum sed dixisse ita dixit dominus domino meo sede ad dexteram hoc etiam paulus dixit qui resurrexit qui est in dextera dei ergo docuerunt quod post resurrectionem ad patrem iuit idem mox adiecit qui et interpellat patrem ergo si christus interpellat paracletus etiam ipse item in actis quod ad patrem ierit testimonium est uidentibus illis eleuatus est et nubes suscepit eum ab oculis ipsorum cumque intuerentur euntem illum in coelum et reliqua xuii dicta sunt iam tria de testimonio in christum de peccato de iustitia nunc de iudicio sic per spiritum sanctum locutus paulus ad romanos deus autem pacis conteret satanam sub pedibus uestris uelociter item ipse ad ephesios qui ascendit in altitudine captiuam duxit captiuitatem item in apocalipsi ipse dixit et habeo claues mortis et inferi item ibi et factum est praelium in coelo michael et angeli eius bellarunt aduersus draconem et totus locus demonstrat diabolum iudicatum cum igitur approbatum sit tres istas potentias et communi et proprio actu et substantia eadem unitatem deitatemque conficere non sine ratione rerum in duo ista reuocantur in filium ac patrem etenim cum quasi geminus ipse pater sit existentia et actio id est substantia et motus sed intus motus motus et hoc quod substantia est motus necessario et filius cum sit motus et motus eadem substantia est eadem enim haec inter se sine coniunctione unum sunt et sine geminatione simplex suo ut proprio existendi uersum ui autem potentiaque quia nunquam sine altero alterum unum atque idem tantum actu sed qui foris est in passiones incidente alio autem interiore semper manente atque aeterno quippe originali et substantiali et idcirco semper patre qua ratiocinatione et semper filio paulus in omnibus epistolis gratia uobis et pax a deo patre nostro et domino nostro iesu christo item non ab hominibus neque per hominem sed per iesum christum et per deum patrem item in euangelio ego et pater unum sumus ego in patre et pater in me xuiii nos quoque patrem et filium religiose semper usurpamus et recte secundum rationem supradictam etenim motus ut supra docuimus filius atque ipse motus uita et scientia uel sapientia certe paulus plenissime expressit quod intelligi uoluimus gratias ago inquit deo meo semper pro uobis in christo iesu quod omnes locupletati estis in illo in omni uerbo et in omni scientia uerbum christum diximus id est uitam scientiam spiritum sanctum ergo unum in christo enim ait locupletati estis quod cum ita sit si deus et christus unum cum christus et spiritus unum iure tria unum ui et substantia prima tamen duo unum diuerse hoc ut sit pater actualis existentia id est substantialitas filius uero actus existentialis duo autem reliqua ita duo ut christus et spiritus sanctus in uno duo sint id est in motu atque ita duo ut unum duo prima autem duo ut duo unum sic cum in uno duo et cum duo unum trinitas existit unum nam quid ego de spiritu sancto de quo tractatum est pluribus multa commemorem ex ipso concipitur christus in carne ex ipso sanctificatur in baptismo christus in carne ipse est in christo qui in carne ipse datur apostolis a christo qui in carne est ut baptizent in deo et in christo et spiritu sancto ipse quem christus in carne promittit esse uenturum quadam agendi distantia idem ipse et christus et spiritus sanctus et quia spiritus idcirco et deus quia christus quod spiritus ideo deus unde pater et filius et spiritus non solum unum sed et unus deus liber quartus i uiuit ac uita unum ne an idem an alterum unum et cur duo nomina idem et quomodo cum sit aliud in actu esse aliud ipsam actionem esse ergo alterum sed quomodo alterum cum in eo quod uiuit uita sit et in eo quod uita est uiuat necesse est non enim caret uita quod uiuit aut cum sit uita non uiuit alterum igitur in altero et ex hoc in quolibet altero duo et si ut duo non ut pure duo quippe cum alterum in altero et id in utroque idem ergo sed idem in duobus est et a se alter is ergo et idem est et alterum in quolibet horum aliquo at si idem est et ad se utrumque idem et unum est quodlibet enim altero existente quod alterum est neutrum ut geminum ergo si utrumque hoc ipso quod est et alterum est erit apud se utrumque unum at cum utrumque apud se unum est in altero idem unum est at cum idem unum est uere unum est utrumque nullo enim utrumque distat nec existendi uirtute nec tempore fortasse causa et hoc altero prius est ii hoc quo facilius iudicetur sic ista melius retractabimus uiuere ac uita ita sunt ut et hoc quod est uiuere uita sit et hoc quod est uita sit uiuere non ut duplicatum alterum in altero sit neque alterum cum altero est haec enim est copulatio num et ex hoc etiamsi inseparabiliter iunctum sit unitum est non unum nunc uero cum ipso eodem opere uitam esse sit uiuere et eodem modo uitam esse sit de iis enim loquimur duobus de uiuere et uita non de eo quod ad effectum uitam habet et uiuere quamquam et ipsum tertium et in eo quod uitam habet et ut alterum ex altero sed ut unum utrumque ex quo apparet quid ipsa per se existentia in suis rebus ualeant cum substantia una atque eadem manente esse suum nulla sui innouatione custodiant namque uitae esse suum est moueri ipsum autem moueri hoc est uiuere esse igitur et uiuere est et esse uitam una ergo eademque substantia namque unicuique in eo quod sit suum esse substantia est etenim in supernis aeternisque id est in intellectibilibus atque intellectualibus nihil accidens nihil qualitas nihil geminum uel cum altero sed omnia uiuentes sunt intelligentesque substantiae purae simplices uniusmodi hoc ipso quo sunt et uiuunt et intelligunt conuersumque quo intelligunt hoc ipso etiam sunt uiuit igitur ac uita una substantia est iii sed quoniam intellectus ita se pandit atque ita sermo processit ut et in eo quod est uiuere uita sit et in eo quod uita sit ideo sit uita quia uiuit uidendum et intenta ratione quaerendum utrum naturalis ista complexio et bigemina existentiae modo pura simplicitas unaue sit an duae si nihil interest uiuere et uita sit et uitam esse ui insit et uiuere iure ac merito unam istorum non geminam copulam ad existentiam sui esse dicemus sin autem primum aliud est uiuere aliud uitam esse et item si distantia est ut nunc uita causa sit ad uiuendum nunc ipsum uiuere causa sit ut uita sit duo sunt ista sed gemina inter se atque apud se simpliciter unita potentia enim suo atque diuino refert ista geminari ut eiusdem naturae ac potentiae alterum cuius sit id a quo hoc alterum atqui est nonnulla distantia parua illa sit licet unde non est frustra geminatio etenim non idem actio et agere nec potentia et operatio nec ut uerius dicam idem causa est quod effectus illa enim origo hic partus est unde cum duo ista uiuit ac uita sit actio atque agere quamquam in se simulque sint tamen et alia ui atque natura existimanda sunt ut alterum alterius causa sit alterum existat effectum sed ut mihi intelligentia est ac probata sententia cum in principali naturalique primae diuinitatis exordio primum sit quod est uiuere secundum uero quod uita ita enim ratio docebit et ipsa ueritas approbabit fit ut uiuere causa sit effectusque uiuendi uita sit quod tamen ipsum uiuere et uita sit simul enim ista et simul semper quod cognoscitur erant aliud uita ad secunda tertiaque uel deinceps quae uiuunt ordinata causa atque principium ita scilicet ut idem sit simulque uita quod uiuere sed hoc uiuere secundum de uita cum uita est illud primum ac principale uiuere simul et uita causa est uitae et fons et origo uiuentium scio hoc obscurum uideri posse non tam rerum quam eorumdem repetitionem sermonum quod duo ista tali copulatione nectuntur ut cum sit uiuere uita sit et cum sit uita sit uiuere unde constituto quolibet uno frustra alterius uidebitur facta geminatio iu audi lector audi quod miraberis lector ista tam dura tam tortuosa tam clausa tractatu de deo et de diuinis simplici disputatione pandemus deum certe fatemur omnes deum omnipotentem deum supra omnia deum ante omnia deum a quo omnia hunc cum fatemur etiam esse sine dubio confitemur esse huic quid credimus quid putamus spiritus inquit deus est lumen et uerum lumen deus est quid hoc esse creditur quod spiritus dicitur nempe spiritum intelligere cogimur quamdam existentem uiuentem intelligentemque substantiam in supernis quidem et circa deum maxime quasi humilem et alienum et in posterioribus nomen non credunt conuenire substantiam sed cur a nobis fugiatur hoc uerbum cum esse cuique hoc ei sit esse substantiam et in ieremia deus loquens ita dicit quod si in mea substantia staretis uideretis uerbum meum sic etiam ibi non multo post et aliis in locis multis est igitur spiritus substantia id est esse eius colligamus igitur dictum spiritus deus est et adorantes eum in spiritu et ueritate adorare oportet deus inquit spiritus est hoc est dei quod est esse ergo substantia dei spiritus est eadem substantia hoc est quod uiuens non ut aliud sit substantia aliud uiuens sed ipsum uiuens ut sit ipsa substantia si enim dictum est ab eodem spiritus est qui uiuificat utique is qui uiuificat qui uiuit et uitae potentia est ergo uiuit spiritus uiuit deus porro autem quia uiuit ut supra diximus et uita est spiritus ergo et uita est ut idem ioannes ait spiritus uita est ergo deus cum est spiritus et uiuit et uita est paulus etiam ad romanos nulla ergo damnatio iis qui sunt in christo iesu et non iuxta corpus ambulant lex enim spiritus uitae in christo iesu liberauit me a lege peccati et mortis spiritus uitae inquit tria enim ista spiritus sunt deus iesus spiritus sanctus u ac de deo probatum puto et spiritum esse spiritum autem et uiuere et uiuere facere et uitam esse substantialiter ut ista intellecta sint et simplex et una substantia ut hoc sit spiritum esse quod uiuere et uitam esse sed non istud quod nostrum est uiuere quod animalium quod elementorum quod creatorum ex elementis quod mundi quod omnium in mundo quod angelorum daemonum uel etiam eorum quos in mundo de mundo deos nominant non inquam illud uiuere in deo est hoc deus est quod est uiuere animae aut uniuscuiusque aut illius uniuersalis atque fontaneae non ut ibi angelorum non ut ibi thronorum gloriarum uel caeterorum in aeternis existentium uel in intellectualibus uel intellectibus sed illud uiuere unde haec pro suo existendi genere uitam recipiunt et uiuunt illo quodammodo progrediente et ista prout capere possunt potentiam uiuentis uigoris afflante a se sibi per se in se solo simplex purum sine existendi principio a quo fusum magis uel progressum uel natum principium est per quod crearetur uiuere caeterorum etenim uiuere uitam parit nam ui naturali prior actor quam actio agens enim actionem genuit et quasi ex ipsa uocabulum et rem cum ipse tribuerit ipse suscepit hoc cum rectum etiam ratione admodum uerum est certe deus cui ad omnipotentiam principalemque summitatem hoc nomen conuenit deus deus inquam primum si in dei operibus dicendum aliquid primum sed intelligentia humani ingenii ut se exerat et res capiat rebus uel simul existentibus uel simul fusis et ortus et diuersos ortus et quasi tempus attribuit deus inquam primo uniuersalium existentias substantiasque progenuit has plato ideas uocat cunctarum inexistentibus specierum species principales quod genus in exemplo est et item et atque hoc genus caetera genera igitur generum profunduntur adeo omnium potentiarum potentiae uniuersaliter principales ergo id est existentialitas uel essentialitas siue id est uitalitas id est prima uniuersalis uitae potentia hoc est prima uita fonsque omnium uiuendi item intelligendi uis uirtus potentia uel substantia uel natura haec tria accipienda ut singula sed ita ut qua suo plurimo sunt hoc nominentur et esse dicantur nam nihil horum est quod non tria sit esse enim hoc esse si uiuat hoc est in uita sit ipsum uero uiuere non est uiuere quod uiuat intelligentiam non habere quasi mixta igitur et ut res est triplici simplicitate simplicia quidquid enim hoc ipso quo est et alterum est non aliquando dicendum geminum sed semper unum ui uerum de iis pluribus alibi deus igitur est uiuere quod summum primum fontaneum principaliter principale tria ista genuit id est suo uiuendi opere ut existerent procreauit ista igitur opere prouenerunt et haec proles ista generatio est ut ab agente actus ab eo quod est essentitas uel essentia a uiuente uitalitas uel uita ab intelligente intelligentium uniuersalium uniuersalis intelligentia nasceretur prius est igitur uiuere quam uita quamquam in eo quod est uiuere uita sit sed uiuere ut parens uitae est uita et proles et quod gignitur quippe a uiuente generata deus igitur est uiuere illud primum uiuere a semetipso uiuere ante omnium uiuere et ante ipsius uitae uiuere agens enim et semper agens et nullo principio agens non ab actione agens est ne actio uel phantasia principii sit ad agentem sed ut actio agentis opere uel progenita sit uel exstiterit uel effusa sit hoc utique agere in eo ponimus quod est uiuere deus ergo uiuere est et principale uiuere uita autem ut genitum uiuere ergo pater est uita filius namque quod in eo factum est uita est et ipse filius dicit ego sum uia ego ueritas ego uita haec uita est quae orta est ab eo quod pater uiuit et hoc illud est ego enim de deo exiui item ipse de se ita dicit qui sitit ueniat ad me et bibat qui credit in me sicut dixit scriptura flumina de uentre eius fluent aquae uiuae hinc et illud est quod samaritanae respondit si scires donum dei et quis est qui dicit tibi da mihi bibere tu magis petisses eum et dedisset tibi aquam uiuam item postea omnis qui biberit ex hac aqua sitiet iterum samaritana aqua mundana est anima qui autem biberit de aqua quam ego dedero ei non sitiet in sempiternum sed aqua quam dabo ei fiet in eo fons aquae salientis in uitam aeternam iis atque huiusmodi innumerabilibus exemplis satis clarum fit christum dei filium uitam esse et aeternam uitam quippe qui et ipse ut pater spiritus sit de spiritu enim quod nascitur spiritus est spiritus uero spirat et a se spirat spirare autem uiuere est porro quod a se spirat a se uiuit quod a se uiuit ex aeterno et in aeternum uiuit nunquam enim se deserit quod sibi causa est ut hoc ipsum sit quod existit cum igitur pater sit quod est uiuere ut supra docuimus uiuere autem sit uitam esse itemque quod uita id sit quod gignitur ab eo quod est uiuere necessario id est uita quod uiuere uiuit enim et uita hoc ipso quia uita est atque ex se uita est ex se enim ei est uiuere uerumtamen ex illo primo quod est principaliter uiuere quod est pater ubi et unde existit uita cui inest et uiuere et ex se uiuere quod esse filium iesum christum probamus intelligimus et fatemur uii ista omnia quae a me dicta sunt quemadmodum in euangelio significata atque asserta per ipsa saluatoris uerba uideamus misit me uiuus pater et ego uiuo propter patrem ac ne qui istum in carne christum dixisse istud crederet subiunxit statim hic est panis qui de coelo descendit deinde uitam esse et aeternam uitam sic testatur sic docet nisi acceperitis corpus filii hominis sicut panem uitae et biberitis sanguinem eius non habebitis uitam in uobis qui autem edet carnem eius et bibet eius sanguinem habet uitam aeternam omne ergo quod christus est uita aeterna est uel spiritus uel anima uel caro horum enim omnium ipse est autem principalis uita est ergo etiam ea quae induit uita sunt unde ista et in nobis uitam aeternam merebuntur per spiritum quem christus nobis dat facta et ista spiritalia ac ne qui crederet de christo carnali christum ista dicere et non de toto se qui est spiritus anima caro quid ait quid si uideritis filium hominis ascendentem quis est filius hominis spiritus anima caro haec enim habuit cum ascendit et cum quibus ascendit quid ergo est quod adiicit ut spiritus intelligatur ubi primum fuit hoc est spiritus atque uita quod pater quod deus unde haec id est consubstantialia sunt nullo tempore extra se existentia principaliter principalia una eademque substantia ui pari eadem potentia maiestate uirtute nullum altero prius nisi quod causa est alterum alterius et idcirco alterum sed idem alterum uerum quia idem unus deus quia uero alterum idcirco primum et secundum et quia causa alterum alterius idcirco pater quod causa est id uero quod ab altero filius in substantia uero nulla distantia nulla temporis discretio nulla significatio unus motus una uoluntas et aliquando phantasia alterius uoluntatis sed semper eadem uiii haec ita esse sacra primum lectione doceamus deinde ut ordo poscit ut rerum necessitas flagitat et perspiciamus in iis quibus est una eademque substantia cur alter mittentis alter missi potestatem gerant imperantis alter alter ministri alter motu agendi a passionibus libero alter per infinitos actus in creandis saeculis infinitus et iis quae sunt in saeculis subiecit usque ad mortem innumeras passiones uiuit quod primum est uiuit ex sese uiuit aeternum et hoc deus est quod ipsum uiuit ut docui existentiae uel substantiae uim habet et naturam uitae et intelligentiae immo ipse in eo quod est ei esse hoc est illud quod dicimus uiuere et hoc quod intelligere et hoc deus est ergo quod est deo esse existentiae causa et pater est et quoniam in ipso suo esse uita ei est et in eo etiam nosse qui sit et uitae uniuersalis et intelligentiae fons est de tribus enim istis quae simplici existentia in deo sunt uel quae deus sunt magis esse deus est quod ex se habet uiuere et uitam esse uel intelligere et intelligentiam esse ut supra docuimus et in pluribus ut iam reliqua duo uitam dico et intelligentiam accipiamus ut genita ab eo quod est esse suum esse habentia ab eo quod est primum esse motum pro priore existendi uim ac nomen uitae intelligentiamue sortita omnia enim in tribus terna sunt quodammodo et ordine nominata non quod non in singulis tribus trina sunt sed quod motu id operantur quod esse dicuntur esse enim primus motus est qui cessans dicitur motus idem intus motus cum enim se ut existat operatur recte et intus motus et cessans motus est nominatus hinc nos motum esse dicimus quod est uiuit ac uiuere iam uero cum ex eo quod est uiuit ac uiuere confecta quodam modo et genita in habitus speciem ipsius quod est uiuit ac uiuere forma formata sit haec uita haec filius nominatur ut enim forma quaelibet uel ibi posita ubi est uel alibi ducit nos ad cognoscendum eum cuius est sic uita facit nos nosse quid sit uiuere actus enim est uiuere et in actu momentis omnibus cursus et ideo dictum deum nemo uidit unquam quis enim uideat uiuere quod deus est sine uita quae lineamentis agendis in quadam specie coit et existit ut sit forma uiuentis ergo eius quod est uiuere forma est uita per quam uel in qua quod est uiuit ac uiuere uidetur accipitur et agnoscitur quod a patre significat dictum saluatoris qui me uidet uidet et patrem filius enim dei forma dei est id est uita quae est forma uiuentis dictum enim a paulo ad philippenses qui cum in forma dei constitutus esset non rapinam arbitratus est ut esset aequalis deo item ad colossenses qui est imago inuisibilis dei ergo iesus christus et imago et forma dei diximus autem quod in forma uidetur id cuius forma et eodem pacto et in imagine uidetur is cuius imago est maxime si is cuius imago est inuisibilis sicut heic dictum imago dei inuisibilis eodem modo dictum in euangelio deum nemo unquam uidit nisi unigenitus filius qui de sinu eius exiuit et item sic moisi dictum faciem meam non uidebis quis enim faciem meam uidit et uixit permisit tamen posterganea sua uideri id est deorsum caeteraque praeter faciem ix quot heic misteria quot genera quaestionum quot signa ad declarandum et deum et iesum christum et substantiam esse et unum ambo esse substantiam et simul utrumque unam esse substantiam et a patre filio esse substantiam quae cuncta atque huiusmodi alia nullo modo explicari intelligi atque approbari possunt nisi superior tractatus manifestis perceptionibus illucescat sit igitur nobis fixa sententia quod deus spiritus sit et spiritus de quo et filius spiritus et spiritus spiritus sanctus de spiritu enim quod nascitur spiritus est spiritus autem uiuificat quod uiuificat utique ipsum uiuit quod uiuit quia spiritus est a se uiuit et quod a se uiuit hoc ipsum est quod uiuit et quia quod a se uiuit cum ipsum sit quod est uiuit nec aliud habet quod uiuere dicatur non enim uiuificatum est sed uiuit ipsum uiuit uel uiuere existens et quia uiuit ac uiuere agere est in eo quod a se uiuit nunquam coepit non enim expectauit alterum ut nunquam se deseruit aut deseret ex aeterno igitur atque in aeternum uiuit principalis et uniuersalis substantia uiuendi non ut substantia sit et sic uiuens sed ipsum quod est uiuens hoc ipsum substantia est neque enim cum ipsum uiuens ac uiuit et uiuere esse et quodammodo esse intelligatur non suum sibi esse quod sit substantia est hoc et lectione omni sacra et rerum ipsarum uocibus spiritus nominatur x spirat autem spiritus et a se spirat et deus spiritus est spirat uero hoc est quod uiuit uiuit ergo a se et semper spiritus qui deus est uiuit inquam atque in actu uiuendi et ipso opere uita cum uiuit opere uitam cum uiuit operatur nata ergo est uiuente deo uita aeterna generata est et quia uiuit ipsum substantia est et quod est ab eo quod uiuit et uita ipsa substantia est per eadem aequalis ac simul quia ipsum uiuit uita est atque ipsa uita uiuendo existit ut uita sit spiritus ergo est uiuere et uita spiritus est complectitur se utrumque et in utrumque est et alterum non ut geminum et adiectum sed simplicitate ex se atque in se existentis quasi alterius substantiae duplicatum nunquam a se discretum quia in singulis geminum etenim uiuere cum uita est et uita rursus cum eo est quod est uiuere uiuere autem ut docuimus deus est uita christus et quia uiuere ut generator est uitae actu enim quod est uiuere ut quaedam prolis uita generatur fit uiuere pater filius uita ista ipsa quidem qui alterum altero idcirco duo unde enim duo nisi alterum ab altero et semper quod ab altero est filius est illud autem unde alterum pater sed nunc non ita alterum ut discretum atque diuersum sed tantum alterum ab altero ut conficiens atque confectum et generans atque gneratum coniunctione substantiae utrumque unum cum et uiuere uita sit et uita ipsa uiuere hinc pater et filius unus deus et quia conuersio naturalis existentiae non nisi una est ut enim in eo quod est uiuere inest uita et item in eo quod est uita inest uiuere una sola et conuersio est unde cum in eo quod uita est insit et uiuere idcirco unigenitus filius consubstantialis patri unus et ipse filius pater unus unde una eademque substantia et simul ac semper hoc est enim simul substantiam habens paremque existendi uim atque uirtutem eamdemque substantiae naturam nullo tempore praeeunte quod nos consubstantiale dicimus causatiuo priore quod est uiuere ad id quod uita est ut illud generans ac pater hoc genitum ac filius et sit et esse dicatur ergo quia insunt sibi et licet pater cum sit filius non sit rursusque cum filius qui est eius cuius est filius pater non sit tamen ui rerum et substantiae parilitate cum uiuere uita sit et una sit uiuere merito diuina saluatoris uoce pronuntiatum est et ego in patre et pater in me hinc et illud est ego et pater unum sumus etenim cum rerum ui et natura ipsa duce nihil sint omnia si non uiuant et motu uitali uacua nec molem hilicum aut existentiae uel imaginem uel speciem habere credantur fluendi enim ac refluendi natura incondite subsistendi non recipit uis lubrica inconstans nec formam recipit ut aliquid esse dicatur xi unde carens eo quod est aliquid esse etiam esse suum tenet ut recte nullo modo esse dicitur at nunc comprehensa et tota atque in partibus circumsistens et formata atque hoc corporata et ad aliquid esse specie aliqua capta et esse creditur quia motu uitali et ab infinito certis lineamentis septa in sensus certissimos promouetur ergo hilica quae sunt ut esse uideantur facit uis potentiaque uitalis quae defluens a illo qui uita est quem dicimus filium per archangelos angelos thronos glorias caeteraque quae supra mundum sunt primo in corpora atque naturali sua substantia munda atque puriora cum currit ac labitur lucem suam maiore sui communione patitur mox in animam fontemque animae gradatim ueniens 