et intellige proclamantem spiritum sanctum generationem eius quis enarrabit esa liii et obiurga dominum testantem nemo nouit filium nisi pater neque patrem quis nouit nisi filius et cui uoluerit filius reuelare matth xi et insere te in hoc secretum et inter unum ingenitum deum et unum unigenitum deum arcano te inopinabilis natiuitatis immerge incipe procurre persiste etsi non peruenturum sciam tamen gratulabor profecturum qui enim pie infinita persequitur etsi non contingat aliquando tamen proficiet prodeundo stat in hoc intelligentia fine uerborum filii natura fidei officium est filius ab eo patre qui est unigenitus ab ingenito progenies a parente uiuus a uiuo ut patri uita in semetipso ita et filio data est uita in semetipso perfectus a perfecto quia totus a toto non diuisio aut discissio quia alter in altero et plenitudo diuinitatis in filio est incomprehensibilis ab incomprehensibili nouit enim nemo nisi inuicem inuisibilis ab inuisibili quia imago dei inuisibilis est et quia qui uidit filium uidit et patrem alius ab alio quia pater et filius non natura diuinitatis alia et alia quia ambo unum deus a deo ab uno ingenito deo unus unigenitus deus non dii duo sed unus ab uno non ingeniti duo quia natus est ab innato alter ab altero nihil differens quia uita uiuentis in uiuo est haec de natura diuinitatis attigimus non summam intelligentiae comprehendentes sed intelligentes esse incomprehensibilia quae loquamur nullum ergo dicis officium est fidei si nihil poterit comprehendi immo hoc officium fides profiteatur id unde quaeritur incomprehensibile sibi esse se scire generatio filii dei ignota sapientibus mundi scribis legis miraculis non satis probata superest de inenarrabili generatione filii adhuc aliquid immo aliquid illud adhuc totum est aestuo differor hebesco et unde incipiam nescio nescio enim quando natus sit filius et nefas est mihi nescire quod natus sit quem imprecer quem implorem ex quibus libris ad tantarum difficultatum enarrationem uerba praesumam euoluam omnem graeciae scholam sed legi ubi sapiens ubi conquisitor saeculi i cor i in hoc ergo sophistae mundi et sapientes saeculi muti sunt sapientiam enim dei reprobauerunt scribam ergo legis consulam sed ignorat quia ei crux christi scandalum est hortabor forte uos conniuere et tacere quia ad uenerationem satis sit eius qui praedicatur leprosos emundatos fuisse surdos audisse claudos cucurrisse paraliticos constitisse caecos lumen recepisse caecum ab utero oculos consecutum daemonas fugatos aegrotos reualuisse mortuos uixisse sed haec haeretici confitentur et pereunt eadem piscatori reuelata uerbum est a tempore liberum exspectate itaque nihil minus claudorum cursu caecorum uisu fuga daemonum uita mortuorum consistit enim mecum in patrocinium editarum superius difficultatum piscator egens ignarus indoctus manibus lino occupatus ueste uuida pedibus limo oblitus totus e naui quaerite et intelligite utrum mirabilius fuerit mortuos excitasse an imperito scientiam doctrinae istius intimasse ait enim in principio erat uerbum fit ergo in principio quod creatur et aetate continens quod in principio continetur ut fieret meus autem piscator illitteratus indoctus liber a tempore solutus a saeculis est uicit omne principium erat enim quod est neque in tempore aliquo concluditur ut coeperit quod erat potius in principio quam fiebat non est tamen solitarium sed excidisse forte ab ordine propositae distributionis piscatorem nostrum deprehendemus uerbum enim tempore liberauit et suum est sibique quod liberum est et solitarium et obtemperans nemini aures erigamus in caetera ait et uerbum erat apud deum iam sine principio est apud deum quod erat ante principium est ergo qui erat apud deum et qui abest a cognitionis tempore non abest ab auctore piscator noster euasit sed forte haerebit in caeteris an sit sonus uocis iuxta hebionem uocis sono non congruit erat uerbum deus est dices enim uerbum sonus uocis est et enuntiatio negotiorum et elocutio cogitationum hoc apud deum erat et in principio erat quia sermo cogitationis aeternus est cum qui cogitat sit aeternus respondeo tibi interim pro piscatore meo paucis dum uidebimus quomodo rusticitatem suam ipse defendat sermo in natura habet ut esse possit sequens autem ei est ut fuerit est uero tantum cum auditur et quomodo in principio erat quod neque ante tempus neque post tempus est et nescio an uel ipso esse possit in tempore loquentium enim sermo neque est ante quam loquantur et cum locuti erunt non erit in eo autem ipso quod loquuntur dum finiunt iam non erit id unde coeperunt haec a me ut ab uno ex caeteris sed piscator aliter pro se et obiurgabit te prius cur negligenter audieris nam etsi sententiam primam rudis auditor amiseras in principio erat uerbum de sequenti quid quereris et uerbum erat apud deum numquid audieras in deo et non apud deum ut sermonem reconditae cogitationis acciperes aut fefellerat rusticum quid esset inter inesse et adesse momenti id enim quod in principio erat non in altero esse sed cum altero praedicatur sed de superioribus nihil sumo consequentia sibi adsint statum uerbi et nomen exspecta dicit namque et deus erat uerbum cessat sonus uocis et cogitationis eloquium uerbum hoc res est non sonus natura non sermo deus non inanitas est nec laedit unitatem dei sed trepido in dicto et me insolens sermo commouet audio et deus erat uerbum cui unum deum prophetae nuntiauerunt sed ne quo ultra trepidatio mea progredi possit redde sacramenti tanti piscator meus dispensationem et refer ad unum omnia sine contumelia sine abolitione sine tempore ait hoc erat in principio apud deum cum hoc erat in principio non tenetur in tempore cum deus est non refertur ad uocem cum est apud deum nihil nec offenditur nec aufertur nam nec aboletur in alterum et apud unum ingenitum deum ex quo ipse unus unigenitus deus est praedicatur tempus ab eo est tempus quid expectamus adhuc a te piscator plenitudinem uerbi erat quidem in principio sed potuit non esse ante principium etiam hic tibi aliquid pro piscatore meo profero quod erat non potuit non fuisse erat enim non habet in tempore non fuisse sed quid pro se ille omnia per eum facta sunt ergo si nihil sine illo est per quem uniuersa coeperunt et in infinitum est per quem quod est omne sit factum tempus enim est spatii non in loco sed in aetate manentis significata moderatio et cum ab eo omnia res nulla non ab eo et idcirco tempus ab eo est uerbum non est solitarium sed dicitur tibi ab aliquo piscator meus nimium facilis et promiscuus hic fuisti omnia per eum facta suntnon habet modum est ingenitus qui factus a nemine est est et ipse genitus ab innato sine exceptione sunt omnia et nihil quod extra sit derelinquunt sed dum nihil ultra dicere audemus aut forte dum dicere molimur occurre et sine eo factum est nihil reddidisti auctorem cum socium professus es cum enim nihil sine eo intelligo non solum quia alius est per quem alius est sine quo utroque discernitur significatio et interuenientis et agentis non tantum adfuit facienti omnia sed et fecit sed sollicito de auctore qui unus ingenitus est ne in eo quod omniadiceres nihil esset exceptum soluisti metum dicendo et sine eo factum est nihil uerum confundor et turbor in eo quod sine eo factum est nihil est ergo aliquid per alterum factum quod tamen non sit sine eo factum et si aliquid per alterum licet non sine eo iam non per eum omnia quia aliud est fecisse aliud est interuenisse facienti non habeo hic piscator meus ut in caeteris quod ex meo proferam a tuo statim respondendum est omnia per eum facta sunt sentio apostolus enim docuit uisibilia et inuisibilia siue throni siue dominationes siue principatus siue potestates omnia per ipsum et in ipso coloss i qui omnia in uerbo creata uerbum non successiue sed nascendo perfectum existit cum ergo omnia per ipsum subueni et enarra quid non sine eo factum sit quod factum est in eo uita est in ipso autem creata quia nascebatur creator deus sed etiam ex hoc sine eo nihil factum est quod in eo factum est quia nascens deus uita erat et qui uita erat non postea quam est natus effectus est uita non enim in eo aliud est quod natum est et aliud est quod natus accepit non habent inter se tempus et natiuitas et profectus sed nihil sine se fiebat ex iis quae in eo fiebant quia uita est hinc sicut habet pater uitam in semetipso ita dedit filio uitam habere in semetipso hinc in ipso inhabitat omnis plenitudo diuinitatis corporaliter coloss ii uerbi generatio humana ratione non capitur tenenda igitur fide haec uita lux hominum est haec lux tenebras illuminans et ut impossibilitatem generationis eius enarrandae secundum prophetam piscator consolaretur cessit sermo naturae et non habet quo excurrat et tamen hoc piscator iste recubans in domini pectus accepit non est iste saeculi sermo quia de qua agitur non saeculi res est edatur aliquid si in significatione uerborum reperiri potest ultra quam dictum sit et si qua sunt alia expositae a nobis naturae nomina proferantur quae si non sunt immo quia non sunt miremur hanc in piscatore doctrinam et in eo eloquia dei sentiamus confessionemque patris et filii ingeniti et unigeniti inenarrabilem et excedentem complexum omnem et sermonis et sensus teneamus atque adoremus et in domino iesu exemplo ioannis ut haec possimus sentire et colloqui accubemus ioan xiii haereticorum artes contra fidem uanae fides una uincit omnes haereses commendat autem fidei huius integritatem et euangelica auctoritas et apostolica doctrina et circumstrepentium undique haereticorum otiosa fraudulentia stat enim hoc fundamentum ualidum et immotum aduersus omnes uentos pluuias torrentes non flatibus pellendum non stillicidiis penetrandum non inundationibus subluendum math uii et optimum est quidquid a plurimis incursatum a nullo tamen poterit impelli ut autem quaedam medicamentorum genera sunt ita comparata ut non singulis tantum aegritudinibus utilia sint sed omnibus in commune medeantur habeantque in se uirtutem generalis auxilii ita et fides catholica non aduersum singulas pestes sed contra omnes morbos opem medelae communis impertit non infirmanda genere non uincenda numero non diuersitate fallenda sed una atque eadem aduersum singula omniaque consistit magnum est enim tot in ea una remedia esse quot morbi sunt et totidem ueritatis esse doctrinas quotidem erunt studia falsitatis contrahantur in unum nomina haereticorum et omnes scholae prodeant audiant unum ingenitum deum patrem et unum unigenitum dei filium perfecti patris progeniem perfectam non per diminutionem genitum non ex solido parte aliqua decisum sed omnia habentem genuisse omnia consecutum non ex deriuatione fluxuue deductum sed ex omnibus atque in omnibus natum ab eo qui in omnibus in quibus est esse non desinat liberum a tempore solutum a saeculis per quem omnia facta sunt neque enim esse in his saeculis potuit quae ab ipso sunt instituta haec de euangeliis catholica et apostolica confessio est testimonia contra sabellium contra hebionem contra arianos petra petri confessio patrem et filium si audet sabellius eumdem praedicet et ipsum illum esse qui utrumque sit nuncupatus ut cum eo unus sit ambo non unum audiet statim de euangeliis non semel neque iterum sed frequenter hic est filius meus dilectus in quo bene complacui subrepat hebion initium filio dei ex maria concedens et uerbum a diebus carnis intelligens relegat pater clarifica me apud temetipsum ea claritate quam habui apud te prius quam mundus esset ioan xuii et in principio erat uerbum et uerbum erat apud deum et deus erat uerbum et postremo una cum iudaeis irascantur quod christus proprium sibi patrem deum confitens aequalem se deo fecerit et una cum iis audiant uel operibus meis credite quia pater in me et ego in patre unum igitur hoc est immobile fundamentum una haec felix fidei petra petri ore confessa tu es filius dei uiui matth xui tanta in se sustinens argumenta ueritatis quantae peruersitatum quaestiones et infidelitatis calumniae mouebuntur quae nostrae salutis causa christus susceperit iam in caeteris dispensatio uoluntatis paternae est uirgo et partus et corpus postque crux mors inferi salus nostra est humani haec citat cod can eccl rom c enim generis causa dei filius natus ex uirgine est et spiritu sancto ipso sibi in hac operatione famulante et sua dei uidelicet inumbrante uirtute corporis sibi initia conseuit et exordia carnis instituit ut homo factus ex uirgine naturam in se carnis acciperet perque huius admixtionis societatem sanctificatum in eo uniuersi generis humani corpus exsisteret ut quemadmodum omnes in se per id quod corporeum se esse uoluit conderentur ita rursum in omnes ipse per id quod eius est inuisibile referretur dei igitur imago inuisibilis pudorem humani exordii non recusauit et per conceptionem partum uagitum cunas omnes naturae nostrae contumelias transcucurrit quod nihil dignum rependere ualeamus quid tandem dignum a nobis tantae dignationis affectui rependetur inenarrabilis a deo originis unus unigenitus deus in corpusculi humani formam sanctae uirginis utero insertus accrescit qui omnia continet et intra quem et per quem cuncta sunt humani partus lege profertur et ad cuius uocem archangeli atque angeli tremunt coelum et terra et omnia mundi huius resoluuntur elementa uagitu infantiae auditur qui inuisibilis et incomprehensibilis est non uisu sensu tactuque moderandus cunis est obuolutus haec si quis indigna deo recolet tanto se maioris beneficii obnoxium confitebitur quanto minus haec dei conuenerint maiestati non ille eguit homo effici per quem homo factus est sed nos eguimus ut deus caro fieret et habitaret in nobis id est assumptione carnis unius interna uniuersae carnis incoleret humilitas eius nostra nobilitas est contumelia eius honor noster est quod ille deus in carne consistens hoc nos uicissim in deum ex carne renouati humilitatem conceptionis et partus dignitas commendat sed ne forte detineant scrupulosas mentium cogitationes cunae uagitus partus atque conceptio reddenda est singulis dei dignitas ut uoluntatis humilitatem potestatis ambitio praecedat nec dignationem dignitas derelinquat uideamus igitur quae sunt ministeria conceptus angelus zachariae loquitur sterili partus affertur de incensi loco sacerdos mutus egreditur ioannes in uocem adhuc utero matris detentus erumpit mariam angelus benedicit matrem filii dei uirginem pollicetur illa uirginitatis suae conscia difficultate facti commouetur angelus efficientiam diuinae operationis exponit ait enim spiritus sanctusde super ueniet in te et uirtus altissimi obumbrabit tibi spiritus sanctus de super ueniens uirginis interiora sanctificauit et in his spirans quia ubi uult spiritus spirat ioan iii naturae se humanae carnis immiscuit et id quod alienum a se erat ui sua ac potestate praesumpsit atque ut ne quid per imbecillitatem humani corporis dissideret uirtus altissimi uirginem obumbrauit infirmitatem eius ueluti per umbram circumfusa confirmans ut ad sementiuam ineuntis spiritus efficaciam substantiam corporalem diuinae uirtutis inumbratio temperaret haec conceptionis est dignitas partus dignitas uideamus partum uagitum et cunas dignitas quae sequatur loquitur ad ioseph angelus parituram uirginem et eum qui natus fuerit uocandum emmanuel id est nobiscum deum proclamat spiritus per prophetam es uii angelus testis est deus nobiscum est ille qui nascitur nouum magis de coelo stellae lumen effertur et coeli dominum signum coeleste prosequitur angelus pastoribus nuntiat natum christum dominum salutem uniuersorum multitudo exercitus coelestis in laudem puerperii concurrit et tanti operis praeconia diuini coetus gaudia eloquuntur gloria deinde in coelis deo et pax in terra bonae uoluntatis hominibus nuntiatur adsunt deinde magi inuolutum pannis adorant et post illam inanis scientiae suae operationem arcanam posito in cunis genu flectunt sic per magos cunarum sordes adorantur sic uagitus per angelorum diuina gaudia honoratur sic partui proclamans per prophetam spiritus et angelus nuntians et nouae lucis stella famulatur sic initia nascendi spiritus sanctus superueniens et inumbrans uirtus altissimi moliuntur aliud intelligitur aliud uidetur aliud oculis aliud animo conspicitur parit uirgo partus a deo est infans uagit laudantes angeli audiuntur panni sordent deus adoratur ita potestatis dignitas non amittitur dum carnis humilitas adoptatur christus gestis deum egit par etiam reliquae est cursus aetatis nam omne tempus quod in homine egit in dei operibus expleuit de singulis non est tempus dicere tantum illud in uniuersis uirtutum et curationum generibus contuendum est in carnis assumptione hominem deum uero in gestis rebus exsistere spiritum sanctum esse de spiritu autem sancto nec tacere oportet nec loqui necesse est sed sileri a nobis eorum causa qui nesciunt non potest loqui autem de eo non necesse est qui patre et filio auctoribus confitendus est et quidem puto an sit non esse tractandum est enim quando quidem donatur accipitur obtinetur et qui confessioni patris et filii connexus est non potest a confessione patris et filii separari imperfectum enim est nobis totum si aliquid desit a toto de quo si quis intelligentiae nostrae sensum requiret in apostolo legimus ambo quoniam estis filii dei misit deus spiritum filii sui in corda nostra clamantem abba pater et iterum nos autem non spiritum huius mundi accepimus sed spiritum qui ex deo est ut sciamus quae a deo donata sunt nobis unde quia est et donatur et habetur et dei est cesset hinc sermo calumniantium cum dicunt per quem sit et ob quid sit uel qualis sit si responsio nostra displicebit dicentium per quem omnia et ex quo omnia sunt et quia spiritus est dei donum fidelium displiceant et apostoli et prophetae hoc tantum de eo quod esset loquentes et post haec pater et filius displicebit et pater et filius est sanctus spiritus manere autem hinc quosdam in ignorantia atque ambiguitate existimo quod hoc tertium id est quod nominatur spiritus sanctus uideant pro patre et lio frequenter intelligi in quo nihil scrupuli est siue enim pater siue filius et spiritus et sanctus est qua ratione dictum sit deus spiritus est error samaritanae deum templo uel monte claudentis sed id quod in euangeliis legitur quia deus spiritus est ioan iu diligenter est contuendum quomodo et qua ratione sit dictum omne enim dictum ut dicatur ex causa est et dicti ratio ex sensu erit intelligenda dicendi ne quia responsum a domino est spiritus deus est idcirco cum sancti spiritus nomine et usus negetur et donum cum samaritana domino erat sermo uenerat enim redemptio uniuersorum cui post multum sermonem aquae uiuae et quinque uirorum et nunc eius qui esset alienus mulier igitur traditionum memor paternarum uel tamquam samaria in monte uel tamquam ierusalem in templo adorandum deum existimabat quod samaria ad adorandum deum per transgressionem legis locum montis elegerat iudaei uero templum a salomone conditum religionis sedem existimabant quorum utrorumque praesumptio aut collis edito aut exstructae domus concauo deum intra quem omnia et extra quem nihil eius capax est continebat ergo quia deus inuisibilis incomprehensibilis immensus est ait dominus uenisse tempus ut non in monte uel templo deus sit adorandus quia spiritus deus est et spiritus nec circumscribitur nec tenetur qui per naturae suae uirtutem ubique est neque usquam abest in omnibus omnis exuberans hos igitur ueros esse adoratores qui in spiritu et ueritate sint adoraturi adoraturis autem in spiritu deum spiritum alter in officio alter in honore est quia discretum est in quo quisque sit adorandus non enim tollit sancti spiritus et nomen et donum quia dictum est deus spiritus est responsum autem est mulieri deum templo et monte claudenti esse omnia in deo deum in semetipso et inuisibilem atque incomprehensibilem in iis quae inuisibilia et incomprehensibilia sunt adorandum atque ita natura et muneris et honoris significata est cum in spiritu deum spiritum docuit adorandum et libertatem ac scientiam adorantium et adorandi infinitatem dum in spiritu deus spiritus adoratur ostendens simile huic etiam illud apostoli est quia dominus spiritus est ubi autem spiritus domini est ibi libertas est discreuit ad intelligentiae significationem eum qui est ab eo cuius est non enim habere haberique unum est neque eadem significatio continet eum atque eius ita cum dicit dominus spiritus est naturam infinitatis eius ostendit cum uero adiecit ubi spiritus domini ibi libertas est eum qui eius est significat quia et spiritus dominus est et ubi spiritus est domini ibi libertas est haec non quod causa postulet dicta sunt sed ne quid in his obscuritatis haereret est enim spiritus sanctus unus ubique omnes patriarchas prophetas et omnem chorum legis illuminans ioannem etiam in utero matris inspirans datus deinde apostolis caeterisque credentibus ad agnitionem eius quae indulta est ueritatis spiritus sancti quod officium in nobis quod autem sit officium eius in nobis uerbis ipsius domini audiamus ait enim adhuc multa habeo quae dicam uobis sed non potestis illa modo portare haec de pluribus ad intelligentiae uiam dicta sunt quibus et uoluntas munerantis et ratio et conditio muneris continetur ut quia infirmitas nostra neque patris neque filii capax esset fidem nostram de dei incarnatione difficilem sancti spiritus donum quodam intercessionis suae foedere luminaret est autem nunc consequens ut et apostolum explicantem doni huius uirtutem atque officium audiamus ait enim quotquot enim spiritu dei aguntur hi filii sunt dei non enim accepistis spiritum seruitutis iterum in timorem sed accepistis spiritum adoptionis in quo clamamus abba pater et rursum diuisiones autem donorum sunt idem autem spiritus et diuisiones ministeriorum sunt idem autem dominus et diuisiones operationum sunt sed idem deus qui operatur omnia in omnibus unicuique autem donatur illuminatio spiritus ad utilitatem alii autem datur per spiritum sermo sapientiae alii sermo scientiae secundum eumdem spiritum alii fides in eodem spiritu alii dona sanitatum in uno spiritu alii operatio uirtutum alii prophetia alii separatio spirituum alii genera linguarum alii interpretatio linguarum omnia autem haec operatur unus atque idem spiritus habemus igitur doni istius causam habemus effectus et nescio quid de eo ambiguitatis sit cuius in absoluto sit et causa et ratio et potestas spiritus sancti donum maxime necessarium absque eo habetur natura deum intelligendi non usus utamur ergo tam liberalibus donis et usum maxime necessarii muneris expetamus ait enim ut iam superius ostendimus apostolus nos autem non spiritum huius mundi accepimus sed spiritum qui ex deo est ut sciamus quae a deo donata sunt nobis accipitur ergo ob scientiam ut enim natura humani corporis cessantibus officii sui causis erit otiosa nam oculis nisi lumen aut dies sit nullus ministerii erit usus ut aures nisi uox sonusue reddatur munus suum non recognoscent ut nares nisi odor fragrauerit in quo officio erunt nescient non quod his deficiet natura per causam sed usus habetur ex causa ita et animus humanus nisi per fidem donum spiritus hauserit habebit quidem naturam deum intelligendi sed lumen scientiae non habebit munus autem quod in christo est omne omnibus patet unum et quod ubique non deest in tantum datur in quantum quis uolet sumere in tantum residet in quantum quis uolet promereri hoc usque in consummationem saeculi nobiscum hoc exspectationis nostrae solatium hoc in donorum operationibus futurae spei pignus est hoc mentium lumen hic splendor animorum est hic ergo spiritus sanctus expetendus est promerendus est et deinceps praeceptorum fide atque obseruatione retinendus aeternam uerbi generationem adstruit eosque retundit qui humana aduersus illam ratione nituntur ac primo quidem haec filii uerba ego in patre et pater in me ubi sensus humani captum superare demonstrauit ex ipsa scripturarum de patre et filio doctrina luculenter explicat deinde ex mira aquae in uinum conuersione et ex quinque panum incrementis euincit multa deum posse in quibus deficiat humanae mentis acies tum affertur humana ratio qua nullam ex deo natiuitatem esse posse contendunt multisque exploditur oquia ortum habet ex humana sapientia quam se perditurum deus propheticis et apostolicis oraculis declarauerit o quia praestat audire christum ad hoc hominem factum ut rerum diuinarum nobis testis esset hic expenduntur uerba quibus dispensationis suae opus et officium exposuit ac ueram ex deo natiuitatem suam multis argumentis testatam fecit o quia ne conspicabilium quidem christi gestorum illius u g ad discipulos ianuis clausis ingressu intelligentiam assequimur o denique quia ea est mentis humanae natura ut cum creata et imperfecta sit concipere non ualeat perfectum et creatorem suum postremo laudatur sapiens stultitia fidelium qui sibi diffidunt ut deo credant nec diuina ex propriae rationis infirmitate moderantur sed secundum omnipotentis uirtutis infinitatem expendunt filium in patre et uicissim sensus humanus non capit affert plerisque obscuritatem sermo domini cum dicit ego in patre et pater in me ioan xiu et non immerito natura enim intelligentiae humanae rationem dicti istius non capit uidetur namque non posse effici ut quod in altero sit aeque id ipsum extra alterum sit et cum necesse sit ea de quibus agitur non solitaria sibi esse numerum ac statum tamen suum in quo sint conseruantia non posse se inuicem continere ut qui aliquid aliud intra se habeat atque ita maneat manensque semper exterior ei uicissim quem intra se habeat maneat aeque semper interior haec quidem sensus hominum non consequetur nec exemplum aliquod rebus diuinis comparatio humana praestabit sed quod inintelligibile est homini deo esse possibile est hoc non a me ita dictum sit ut ad rationem dicti ea tantum sufficiat auctoritas quod a deo dictum sit cognoscendum itaque atque intelligendum est quid sit illud ego in patre et pater in me si tamen comprehendere hoc ita ut est ualebimus ut quod natura rerum pati non posse existimatur id diuinae ueritatis ratio consequatur cognito patre et filio iuxta scripturas facilius illud percipitur quid pater atque ut facilius intelligentiam difficillimae istius quaestionis consequi possimus prius patrem et filium secundum diuinarum scripturarum doctrinam cognosci a nobis oportet ut de cognitis ac familiaribus absolutior sermo sit aeternitas patris ut libro anteriore tractauimus locos tempora speciem et quidquid illud humano sensu concipi poterit excedit ipse extra omnia et in omnibus capiens uniuersa et capiendus a nemine non accessu decessuue mutabilis sed inuisibilis est incomprehensibilis plenus perfectus aeternus non aliunde quid sumens sed ad id quod ita manet sibi ipse sufficiens filius quid nascendo a patre accepit quid nascendo in carne pro nobis assumpserit hic ergo ingenitus ante omne tempus ex se filium genuit non ex aliqua subiacente materia quia per filium omnia non ex nihilo quia ex se filium non ut partum quia nihil in deo demutabile aut uacuum est non partem sui uel diuisam uel discissam uel extensam quia impassibilis et incorporeus deus est haec autem passionis et carnis sunt et secundum apostolum in christo inhabitat omnis plenitudo diuinitatis corporaliter sed incomprehensibiliter inenarrabiliter ante omne tempus et saecula unigenitum ex his quae ingenita in se erant procreauit omne quod deus est per charitatem atque uirtutem natiuitati eius impertiens ac sic ab ingenito perfecto aeternoque patre unigenitus et perfectus et aeternus est filius ea autem quae ei sunt secundum corpus quod assumpsit bonitatis eius ad salutem nostram uoluntas est inuisibilis enim et incorporeus et incomprehensibilis utpote a deo genitus tantum in se et materiae et humilitatis recepit quantum in nobis erat uirtutis ad intelligendum se et sentiendum et contuendum imbecillitati nostrae potius obtemperans quam de his in quibus erat ipse deficiens qua ratione sit in patre igitur perfecti patris perfectus filius et ingeniti dei unigenita progenies qui ab eo qui habet omnia accepit omnia deus a deo spiritus a spiritu lumen a lumine confidenter ait pater in me et ego in patre ioan x quia ut spiritus pater ita et filius spiritus ut deus pater ita et filius deus ut lumen pater ita et filius lumen ex iis ergo quae in patre sunt ea in quibus est filius id est ex toto patre totus filius natus est non aliunde quia nihil ante quam filius non ex nihilo quia ex deo filius non in parte quia plenitudo deitatis in filio neque in aliquibus quia in omnibus sed ut uoluit qui potuit ut scit qui genuit quod in patre est hoc et in filio est quod in ingenito hoc et in unigenito alter ab altero et uterque unum non duo unus sed alius in alio quia non aliud in utroque pater in filio quia ex eo filius filius in patre quia non aliunde quod filius unigenitus in ingenito quia ab ingenito unigenitus ita 