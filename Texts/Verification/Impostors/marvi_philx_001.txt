posuit uel quatuor causas uel quatuor personas quae annuntient christum ex his duae prima et nouissima ex malignitate duae mediae ex bono animo et uoluntate quod inter se distent prima et postrema quod inter se secunda et tertia dicendum prima est de malignitate propter inuidiam et contemptionem inuidiam enim dixit quod sentiant cum aemuli nobis sint postrema etiam est et ipsa de malo ut quidam per contumaciam christum pronuntiant id est ut nobis noceant cum enim aperte christum negent finxerunt se annuntiare ut nos qui eos aduersarios putamus et credimus doleamus ab his eadem pronuntiari quae nos pronuntiamus per contumaciam enim inquit non sancte neque caste pronuntiant christum sed ut nobis incutiant tribulationem et gemitum et dolorem ut poenis et uinculis nostris se gaudere ostendant quomodo dictum est ipsi christo in cruce posito si filius dei es libera te ita et paulo dicatur deus tuus a uinculis te liberet ille christus deus deus est sed tu tamen in poenis es hoc igitur modo distat haec praedicatio malignorum ab illa superiore illa non ut poenas inserat uinculis apostoli sed ut ipsi affectent gloriam praedicationis cum per inuidiam hoc faciant non per intelligentiam et propriam uoluntatem at uero uel duplex causa uel duplex persona de bono sic se habet quod quidam per bonam uoluntatem christum pronuntiant quidam ex charitate hae duae causae de bono aduersae sunt singulis de malo namque ad primam respondit haec quae secunda est si enim primi quia inuident et quia contendunt ideo praedicant christum contra quidam de bonis per bonam uoluntatem christum annuntiant uere hoc sentientes non inuidentes nobis sed quia bonum est quod sentiunt et habent bonam uoluntatem circa euangelium tertia autem quae de bonis causa est contraria est illi quae postrema est de malis nam si illa quae de malis est postrema talis est ut quidam in nostram poenam et tribulationem per contumaciam christum pronuntient haec de bonis contraria est quia quidam ex charitate pronuntiant hoc est me sequentes et chari mihi non mihi insultantes scilicet inquit quod in defensione euangelii positus sum sciunt enim quia in defensione euangelii sum et idcirco poenas has meas pro euangelio me sustinere unde et ipsi ex charitate christum pronuntiant uel charitate in christum uel charitate in me non mihi insultantes ut illi qui per contumaciam christum praedicant non caste sed existimantes tribulationem se suscitare uinculis meis quid enim dum omni modo siue sub obtentu siue ueritate christus annuntietur cum quatuor supra uel personas uel causas posuerit ut christus annuntietur non se omnino motum a malignis quia christum praedicant declarat et ostendit frustra enim illi existimant tribulationem se suscitare uinculis meis quid enim aut quare moueor aut quare in tribulationem mittor cum enim gaudeam laetusque sim quod per omnem modum annuntiatur christus siue dum illi aliquo suo obtentu uel aliqua sua occasione uel nocendi uel inuidendi praedicant christum dummodo praedicent siue ueritate pronuntient euentus enim mihi plurimum placet quod de christo pronuntiant et christum et nominant et deum sub alio licet animo fatentur et dei filium hoc enim cum celebratur exercetur agitur sic annuntiatur christus ab omnibus et nos ad id peruenimus quod uolumus ut christus annuntietur quod si ita est frustra existimarunt me in tribulationem mitti denique sic subiungit et in hoc gratulor sed et gratulabor et gratulor inquit etiam in hoc ipso quod annuntiatur christus non enim negant etiam illi qui nocendi modo ut mihi noceant christum annuntiant neque illi qui per inuidiam christum annuntiant animi causa et latenter et per maligna uerba tamen christum confitentur et christum annuntiant in hoc inquit gratulor et gratulabor scio enim quoniam hoc mihi proueniet in salutem per orationem uestram et subministrationem spiritus christi iesu pene audaciter ac temere libenter accepisse et in gaudium accepisse quod quoque modo christus annuntiaretur etiam ab improbis etiam per contumaciam etiam per inuidiam sed hoc ex fiducia dei et beneuolentia et ut ipse ait ex subministratione christi et spiritus eius confirmo futurum et scio futurum quoniam istud quoquo modo quod pronuntiatur erit uerum eritque etiam ita ut ipse ille paulus uult qui uere annuntiat et idcirco ait scio enim quod hoc mihi proueniat in salutem ut hoc quod illi uel in perniciem meam pronuntiant qui per contumaciam christum pronuntiant uel illi qui per inuidiam et contentionem christum pronuntiant omnia tamen ita scio quoniam mihi proueniant in salutem subministrante scilicet christo et spiritu eius secundum inquit quod expecto et spem habeo ita mihi fiducia est ut nunquam mihi ipsi noceant etiamsi alia causa pronuntiant christum ut ego poenas patiar et crucier tamen quoniam spes mea et expectatio est de christo proueniet id mihi in salutem quoniam in nullo erubescam sed in omni fiducia quemadmodum semper et nunc magnificabitur christus in corpore meo sequebatur uti non continuo in salutem prouenire posset istud ipsum quod maligni praedicant quod per inuidiam praedicant quod per contumaciam praedicant uti posset illi et perniciem afferre et poenas ut in catenis semper esset uerum etiam et in morte sed utrumque nam apostolus prospiciens dicit futurum esse ut christus praedicetur quolibet in euentu nunquam enim inquit erubescam sed ex utroque et gaudio laetabor et gratulabor et sicut semper et nunc magnificabitur inquit christus in corpore inquit meo id est cum meum corpus poenis subiectum omnibus tolerat uniuersa et christum praedicat nec desistit nec poenis terretur et omnibus poenis non cedit quid est autem omnibus poenis ipse exponit subiungendo siue per uitam siue per mortem siue enim tolerando poenas uixero praedicabitur christus siue sub poenis mortuus fuero magis ac magis praedicabitur cum uideant omnes me nec poenis deterritum nec morte reuocatum sed in euangelio aut uitam cum poenis exegisse aut usque ad mortem poenas tolerasse et tamen in euangelio praedicando perseuerasse mihi enim uita christus est et mori lucrum non igitur mortem timeo quia mori mihi lucrum est non ipsa mors lucrum sed mori uita autem christus est quia qui in illo sperat semper uiuit et nunc et postea etenim cum dixerit in corpore meo magnificabitur christus siue per uitam siue per mortem ad uitam istam referens si uincit eos qui sibi parant insidias et perseuerat in euangelio gloriabitur uita eius quia in christo gloriatur non in catenis non in salute non si nihil patiatur si autem occisus fuerit lucrum est mori cum illi uita sit christus sic igitur singulis singula reddidit ut ad mortem responderit non timeo mortem cum mihi uita sit christus siue in uita siue in catenis licet me alligent tamen mihi uita christus est et ipsum mori lucrum est cum peruenio ad christum siue utrumque hoc singulis superioribus datur non timeo mortem quia uita mihi christus est et mori lucrum est siue cum uitae mihi in poena erit non timeo uitam quia uita mihi christus est ergo illi nihil agunt siue me morti tradant siue in uita cruciatibus dedant mihi enim utrumque non nocet quia non est apud me in tormentis uita cum poena propterea quia uita mihi christus est siue interficiant non est mihi et ista poena quia uita mihi christus est et mori lucrum quod si uiuere in carne hic mihi fructus operis est quoniam supra dixit uita mihi christus est et incertum quam uitam dixerit utrum istam quae in carne an illam quae postea adiecit de ista uita quae hic in carne est et dixit nihilominus etiam in ista uita cum hic in carne uiuimus fructus est mihi inquit operis qui iste operis fructus ut labore meo et euangelio annuntiem christum et multis spem uitae et saluationis efficiam cum sperare in christum coeperint et fidem euangelio dare hic est inquit mihi fructus operis etiam in carne uiuere et quid eligam ignoro siue enim moriar quia mors lucrum est ac mihi uita christus est et ad illum utique peruenio cum morior hic in carne siue rursus hic in carne uiuam quia mihi fructus est operis annuntiare christum et euangelizare quid eligam inquit nescio utrum mortem appetam an adhuc in uita maneam coarctor autem ex duobus concupiscentiam habens dissolui et esse cum christo quanto magis optimum est ut uero autem in carne permaneam necessarium propter uos duplex inquit me necessitas et cupiditas in diuisa deducit nam et habeo concupiscentiam dissolui id est discedere a corpore et esse cum christo etiam illam lucrum consequi quod est quidem optimum et eligendum sed rursus est mihi in carne necessitas ut maneam et perseuerem propter uos ita superiori parti concupiscentiam dedit dissolui uelle et esse cum christo quia summum est et praecipuum et optimum hic autem ut in carne adhuc maneat necessitatem magis dixit quam illam ut propter hoc uiuam ut uos instruam ut uos in euangelio confirmem cum igitur duas ueluti concupiscentias habeat confirmat unam quod hic in carne adhuc manebit et hoc confidenter scio quoniam manebo et permanebo uobis ad uestrum profectum et gratiam fidei uere ut pater uere ut famulus dei de duabus cupiditatibus suis illam quasi reliquit quae ipsi tantum fuerat profutura ut iam abiret iam dissolueretur essetque cum christo confido inquit et confidenter scio quoniam deus me hic adhuc esse faciet ut permaneam et permanebo ut uobis omnibus prosim et profectum habeatis ad gloriam fidei manebo inquit et adiecit amplius et permanebo id est usque ad perfectionem manebo perfectionem autem profectus uestri ut proficiatis et gratiam consequamini fidei scilicet id est cum fidem praestatis a deo gratiam mercamini ut gloria et exultatio uestra abundet in christo iesu penes me per praesentiam meam denuo apud uos ut cum apud uos esse iterum coepero hoc est per praesentiam meam denuo ad uos exultet gloria uestra et abundet ipsa exaltatio in christo iesu penes me per praesentiam meam denuo apud uos id est ut ego praesens sentiam quemadmodum gloria uestra exultet et abundet in christo quod christum diligitis quod christo seruitis quod christo uos seruire gaudetis tantummodo digne in euangelio christi conuersamini tota uitae summa christianae ista est in euangelio christo conuersari ipsum sibi annuntiare et caeteris in ipso spem habere omne quod agat ex mandatis eius agere hoc est digne in euangelio christi conuersari sed et hoc parum est ergo iungendum ut in euangelio christi conuersemur ante omnia et digne conuersemur est digne conuersari secundum eius praecepta uiuere et ea facere quae christus praecipit ut siue cum uenero et uidero uos siue per absentiam audiam de uobis quoniam statis in uno spiritu una anima concertantes cum fide euangelii ipse exponit quid sit digne in euangelio christi conuersari uno spiritu stantes una anima concertantes cum fide euangelii spiritu autem inquit stantes uno quia unus est spiritus cum iam sapimus et euangelium sentimus et ita uiuimus animae autem opus hoc est ut aduersa corporis expellamus ideo una inquit concertantes cum fide quam fidem uobis euangelium dedit ergo state inquit in uno spiritu et colluctamini una anima cum fide euangelii uerum haec expositio illud continet quod supra dixit digne in euangelio christi conuersamini quomodo autem se habeant uerba ut integra sibi et iuncta sint sic attendemus conuersamini inquit digne in euangelio ut digne uobis audiam quoniam statis in uno spiritu et una anima concertantes cum fide euangelii audiam autem uel per absentiam fides autem erit ut cum audiam credam cum uenero ad uos et uidero uos siue per absentiam audiam de uobis iam ad utrumque uidero uos quoniam statis in uno spiritu et nec in quocumque territi sitis ab aduersariis et hoc opus pertinet ad expositionem quod est digne in euangelio christi conuersari numquam terreri ab aduersariis nec in aliquo terreri quandoquidem est illis declaratio interitus nobis autem salutis hoc inquit non terreri euangelio seruientes id est omnis actus christiani ad salutem est non conturbari ab aduersis fidem euangelii credere in christo pati pro christo simulque etiam ut sciamus ex dei gratia prouenire ergo haec inquit res non terreri in aliquo ab aduersariis et nobis ad salutem est et nostris aduersariis causa est ad interitum et hoc tamen donum est dei et hoc a deo ne operae nostrae putemus esse quod non terreri causa nobis est ad salutem nam et hoc a deo est sicuti frequenter monui ut dei nutu et misericordia et gratia fiant omnia quoniam uobis donatum est a christo omni exhortatione praecepta haec iungit pertinet enim digne in euangelio christi conuersari quid sit sic ostendere secundum superiora praecepta et nunc cum exhortatio adiungitur ut credant in christo neque tantum credant sed ut etiam patiantur pro illo quae autem patiantur subiungit uel quae in me uidistis uel quae de me audistis hoc est enim digne in euangelio christi conuersari et hoc dono datum est nobis pro christo quoniam ille misterium compleuit et ad liberationem nostram passus est omnia pro ipso igitur donum nobis dedit ut credamus in eum magnum autem donum si sola in eum fide tantam gratiam meremur sed ita credamus ut etiam patiamur pro illo hoc enim subiungit id ipsum certamen et agonem habentes quem et uidistis in me et audistis de me ut uos quoque credentes in christo patiamini omnia pro illo id est propter ipsum facere enim omnia neque in alium conuerti et pro illo pati omnia hoc est certamen et hunc agonem habemus scilicet et contentionem et intentionem quae educit ad palmam et ad coronam hunc igitur agonem ne ignoretis ipse est quem in me uidistis scilicet de catenis de carcere de cunctis malis quae perpessus est paulus quae utraque apud uos habent fidem me passum esse cum aut audistis aut uidistis si qua igitur aduocatio in christo si qua consolatio dilectionis si qua societas spiritus si qua uiscera et miserationes implete gaudium meum ut idem sentiatis omnes petiturus beneficium ut gaudium suum impleatur quod gaudium circa hoc mandatum est ut idem sentiatis omnes ut nullus discrepet tunc enim et charitas et concordia est idem sentientibus cunctis et si concordia est hoc habebit apostolus gaudium ut ergo hoc impetret quod suum gaudium uult esse per illorum unanimitatem concordiam eamdemque sententiam et caetera similia quasi rationem meritorum praemittit quod ab ipsis meretur ut impleatur gaudium suum circa hoc ut idem omnes sentiant et caetera meritorum autem rationes istae sunt quia aduocati simul in christo sunt aduocat enim deus in christo nos eos enim sanctificat quos uocauit et elegit et quos ordinauit aduocatio ergo prima est si est inquit aduocatio in christo aliqua in nobis quod simul uocati sumus et uocati in christo et meritum meum erga uos ergo implete gaudium meum prima igitur haec ratio meritorum inter se ut se inuicem audiant quod aduocati sunt in christo ex hoc autem quod aduocati sunt in christo est etiam dilectio item adiungit si qua consolatio dilectionis cum enim in malis simus et mundi malis laboremus si nos inuicem diligamus deus erit nobis consolatio dilectionis haec inquit igitur si est consolatio dilectionis ut quia uos diligo uos me consolemini in malis in quibus sum implete ergo gaudium meum singulis ergo hoc adiungendum deinde adiecit si qua societas spiritus bono ordine et hoc tertium nam primum est aduocari in christo deinde dilectionem habere cum autem utrumque fuerit ut iam et aduocati in christo sint et consolationem habeant inter se dilectus et dilectionis sine dubio est societas spiritus si qua inquit est societas spiritus audiamus illud implete gaudium meum adiungit deinde si qua uiscera et miserationes unum enim corpus efficitur ecclesiae cum sibi uocati in christo charitate iunguntur iunguntur etiam spiritu et fiunt eadem uiscera et eaedem miserationes si qua igitur uiscera si quae miserationis sint uiscera ad hoc ut uocatio sit in christo et societas in spiritu miserationes autem sunt ad hoc si qua consolatio est dilectionis ut omnis alterum consoletur quod in malis semper in mundo sumus quoniam uiscera eadem sumus miserationes inuicem nobis praestare debemus sic ergo si qua uiscera miserationis implete gaudium meum quod autem gaudium subiunxit ut idem sentiatis omnes id ipsum quid est idem sentiatis supponit per subiecta aut in quibus idem sentiant aut quemadmodum idem sentiant eamdem dilectionem exerc eatis unanimes unum sentientes nihil per contentionem neque per inanem gloriam sed in humilitate sensus inuicem uos ab alteris praecedi arbitrantes non sua propria tantum unusquisque uestrum perspiciat sed aliorum singuli hoc enim sentite in uobis quod et in iesu christo ut dixi exhortatio ista est quam nunc exsequitur praeceptis plenioribus implete inquit gaudium meum quibus in rebus effici potest quae praecepta ut semper docuit tenent quae facienda sunt et item quae non facienda quae facienda sunt sic subiungit ut idem sentiatis omnes eamdem dilectionem exerceatis omnes unanimes unum sentientes interponit quae non facienda nihil per contentionem neque per inanem gloriam et subiungit quae facienda rursus sed per humilitatem sensus inuicem uos ab alteris praecedi arbitrantes item subiungit quae non facienda non sua propria unusquisque perspiciat deinde id quod faciendum sed aliorum singuli sic deinde subiungit quod ad exhortationem plurimum ualet et certam exhortationem de praeceptis in qua conclusio praecepti haec est ut de aliorum recreatione singuli cogitent hoc inquit facere debetis et constituere et sentire in uobis quod christus fecit quod de aliis cogitans de se et de sua gloria nihil cogitauit uel de eo quod potentiam suam ut docebit ipse deposuit ut aliis caeteris subueniret ergo hoc tenetur in exhortatione ut gaudium possit impleri ipsius pauli uideamus igitur singula quae praecepta sint primo ait ut idem omnis christianitatis potestatis et ius et operatio illa est non dissentire sed unum atque idem in animo habere etenim si unus deus si unus eius filius si unus spiritus sanctus est si omnia ista tria unum ita debemus et nos unum habere quod sentimus ut idem sentiamus omnes deinde sequitur ut eamdem dilectionem exerceamus hoc iam ad moralem disciplinam id est ad uitam pertinet illud ad scientiam nam cum duo genera dixissem esse in paulo et in omni tractatu ut alia discerentur ad scientiam alia discerentur ad actus et ad uitam ita et hic ad scientiam ita positum ut idem sentiatis deinde ad uitam eamdem dilectionem exerceatis eamdem quid est quam alter circa uos eamdem uos circa alterum neque diuisam dilectionem sed in christo dilectionem ipsa est eadem dilectio deinde adiecit unanimes unum scientes eadem repetisse mihi uidetur uerso ordine quae supra sunt dicta namque unum est unanimes quod ad eamdem dilectionem aliud est unum scientes quod supra ut dixi ut unum sentiatis omnes uerum et amplius aliud in his duobus est quod in superioribus namque aliud est idem sentiatis omnes aliud unum scientes in ipso quidem quippe cum ad scientiam utrique pertineat uerum illud superius idem sentire ad hoc est ut adhuc scientia nondum confirmata par tamen uideatur sciendi potestas nondum confecta iam perfecta scientia secundo igitur praecepto cum uno in sensu utrumque sit fortius tamen positum unum inquit scientes iam praeceptio est ipsa cum scientes dixit at uero superius idem sentientes dixit id est sensus eosdem intelligentiae habentes illud ergo adhuc in actu est hoc in perfectione uideri potest idem sentientes et ad uitam pari modo etiam in actu est circa uitam eamdem dilectionem exerceatis porro autem in perfectione hoc est unanimes et utrumque de moribus et de uitae genere unde tamen cum eadem uideantur singula in singulis posteriora potiora sunt deinde adiunxit nihil per contentionem neque per gloriam inanem potuit enim et idem sentiendi et idem sciendi esse tamen contentio modus igitur subiunctis est qui esse debeat uel potius qui non esse nihil inquit per contentionem multi enim contendendi uel necessitatem habent uel uoluntatem utramque igitur contentionem tulit ut necessitas non sit contendendi nec uoluntas quippe cum utrumque uitiosum sit alii curiositate in ipsam contentionem irruunt alii natura tales sunt ut contentiosi sint ideo adiectum nihil per contentionem deinde rursus alii ad iactantiam hoc proferunt ut contendant et pares esse uideantur aut potiores resistendi pertinacia et superiores aut gloriandi hoc ergo auferri uult dicitque neque per gloriam inanem etenim gloria inanis est placere uelle sermonibus placere ingenti calliditate et contentione disserendi raro enim apud christianum debet esse contentio non in sermone iactantia huic ita posito posteriori praecepto ne quid per gloriam inanem facere uideamur necessario subiunctum sed per humilitatem sensus sic enim inanis gloria poterit auferri si humilitas sit in sensibus id est intellectibus hos enim sensus posuit quaerendi modo proferat quaecumque tractat non auctoritate suscepta inuicem uos ab alteris praecedi arbitrantes uere enim haec humilitas si omnem alterum putas esse potiorem hoc est enim inuicem praecedi ut uos arbitremini ne quisquam alterum non ita putet ut non potiorem aestimet et praecedere et esse meliorem quod si ita est haec est humilitas sensus deinde subiungit non sua propria unusquisque uestrum perspiciat sed aliorum ex hoc sensu nectitur id quod postea subiungitur interea referendum hoc ad superiora tunc enim implebitis meum gaudium si et hoc quoque faciatis ut unusquisque non tantum sua propria perspiciat sed aliorum et ita singuli de aliis atque aliorum curas habeant hoc enim nos putamus quod si de nobis tantum cogitemus nobis prodesse poterimus et de nostris tantum rebus agere de spe de liberatione nostra sed hoc parum est tunc enim uere de nobis agimus si et alios curemus et aliis prodesse properemus cum enim omnes unum corpus simus aliis si prospiciamus nobis prospicimus si de aliis cogitemus de nobis magis cogitamus hinc subiungit quantum sit istud quod monet quod praecipuum quod uehemens cum dicit hoc idem nos in nostris sensibus habeamus quod et in christo iesu quid istud est hoc sentite in uobis quod sentitis in christo iesu ipse exponit et explicat etenim si hoc sentimus in christo iesu quia ipse magis de aliis id est de nobis curam gessit non de se neque de eo quod ipse posset aut poterat aut potest sed de nobis potius cogitauit hoc est quod supra dixit sed aliorum singuli curam geramus etenim dominus noster christus saluator utique cum saluator esset aliis salutem attulit et quemadmodum non modo benignitate tantum usus neque fulgens sua beneuolentia sua luce uestit et texit atque ad se benignitate infusa et maiestate reuocauit ut ergo magis beneficium eius et maximum nosse possemus exinaniuit inquit se atque omni exuit maiestate ut in carnem descendens ut omnem illam patientiam humilitatis suscipiens nobis ut prodesset carne iniurias in carne deinde crucem mortemque sustinuit quae omnia docent et hortantur nos ut similiter imitantes dominum non de aliis potius cogitemus quam de nobis ipsis hoc est enim uere de nobis agere aliorum curam pro eorum salute suscipere hoc est ergo ut hoc sentiatis in uobis quod et in christo sentitis illum profuisse aliis sentitis ergo et in uobis hoc sentite ut pro aliis cogitetis et sollicitudinem pro aliis suscipiatis ut aliis prodesse possitis qui cum in forma dei constitutus esset non rapinam arbitratus est ut esset aequalis deo sed et semetipsum exinaniuit et serui sumpsit formam in similitudine hominum factus et habitu inuentus tanquam homo humiliauit se ipsum subditus factus usque ad mortem mortem autem crucis duas res id est duo praecepta supra dederat unum ut diligerent humilitatem aliud non sua tantum curarent sed et aliorum et ait hoc sapite in uobis quod et in christo iesu quid igitur de duobus istis accipimus in christo iesu utrum unum et quod unum an ambo potius namque unum de humilitate manifestum quod semetipsum humiliauit christus et serui sumpsit personam potest tamen esse hic etiam secundum praeceptum propter alios enim ita sustinuit et de aliis potius quam de se cogitauit breuiter autem hic expositum quod christus sit et antequam in carne descenderet et in qua sit uirtute atque substantia dictum est enim quod forma dei christus esset quid autem sit dei forma non figura non uultus sed imago et potentia plene de hoc et hic tetigi ad ephesios et plenus uberiusque in aliis tractaui libris deum esse in eo quod est ipsum principale esse esse autem ipsum est principale habere uiuere et intelligere sed intelligere atque uiuere forma quaedam est et imago ipsius existentiae cum igitur existentia deus sit ut multis probatur atque id magis quod supra existentiam est forma autem existentiae moueri intelligere uiuere circumformatur enim et definitur quodammodo id est in considerationem et cognoscentiam deuocatur quod sit illud esse quod inuisibile est et incomprehensibile uiuere intelligitur et intelligere ita esse pater est uiuere autem et intelligere quae ista ipsa in eo sunt quod est esse quasi forma christus ergo dei forma est uita est enim christus et cognoscentia et intellectus haec igitur forma et imago dei quanta potentia et quanta deitas uel uirtus sit alibi expressum ergo nunc paulus non inquit christus rapinam credidit id est hoc sibi uindicauit tantum habere uoluit ut forma dei esset sed etiam se ipsum exinaniuit potentia ut ad mundum et ad carnem descenderet et formam hominis sumeret id est parui et humilis imaginem illud autem diligenter et acute attendendum puto quod cum et ipse se missum a deo dicat et uoluntatem patris implere hoc ita positum misterium est ut ipsius sit uoluntatis quod uenerit et quod formam uel imaginem serui sumpserit sic enim ait qui cum in forma dei constitutus esset non rapinam arbitratus est ut esset aequalis deo sed semetipsum exinaniuit et serui sumpsit formam sed cum ita iungamus semper et hoc intellectus necessitate capiamus et in eo quod est esse intelligentiam inesse et uitam ut et deo cui est potentia haec ut esse sit et esse omnibus praebeat sit tamen intelligens illud ut uiuens uel supra intelligentiam et supra uitam et supra existentiam christus qui uita est etiam progressa a deo uita insit et in eo quod uita est ipsa existentia et ipsa intelligentia aequalis deo est unde et in filio pater est et in patre est filius sed haec ut dixi plenius alibi ergo et cum pater uoluit filius uoluit et cum filius uoluit pater uoluit unde utrumque recte et quod missus a patre est et quod hic positum ut ipse se exinaniuerit intelligamus autem ipsum se exinanisse non in eo esse quod potentiam suam alibi dimiserit aut se priuauerit sed ad sordida quaeque se humiliarit ad postrema officia descendens cum haec impleuit se et potentiam suam exinaniuit nam carnem sumens et formam hominis et similitudinem omnia quae hominis erant perpessus est egit impleuit hoc est enim quod ait in similitudine hominis factus et habitu inuentus tanquam homo non enim audiendi sunt illi qui phantasma dicunt fuisse quia dictum hic est in similitudine hominis sed ad deum refertur et ipsum formatum per carnis assumptionem in similitudine hominum etenim cum caro in terris diuersas formas habeat accepisse autem carnem christum manifestum sit sed in qua similitudine dictum in similitudine hominum id est caetera animalia non quo hic similitudo hominum in christo fuerit non ipse homo susceptus denique adiectum post similitudinem et habitum ut ita se haberet tanquam homo sic adiunxit inuentus tanquam homo graecus quidem dixit latinus habitum nominauit ita cum duo posita sunt apud graecum in similitudine et habitu accipiamus igitur habitu figuram et ut se homo habeat etenim omnis hominis qualitas his duobus exprimitur similitudine et figura potuit enim in immenso similitudo hominis ut in gigantibus ut in uultibus et in membris quae finguntur ideo ergo adiecit et figura hominis ut certus habitus et modus praeter similitudinem hominis uideatur assumptus porro autem quod dixit inuentus tanquam homo non hic cum dubitatione dictum tanquam homo quasi non homo fuerit sed phantasia hominis sed dictum inuentus tanquam homo haec scilicet media pronuntiatione qua uere non homo fuit sed deus et carne et figura accepta quasi homo quod autem dixit serui formam sumpsit quoniam ipse forma dei fuit dei autem seruus homo est idcirco dictum serui formam sumpsit ex qua re se 