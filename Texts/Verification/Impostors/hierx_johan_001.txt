si iuxta paulum apostolum quod sentimus orare non possumus ac propriae mentis cogitationem sermo non explicat quanto magis periculosum est de alterius animo iudicare et singulorum dictorum atque uerborum inuestigare atque proferre rationem natura hominum prona est ad clementiam et in alieno peccato sui quisque miseretur si ergo reum in sermone reprehenderis simplicitatem uocabit si calliditatem argueris imperitiam confitebitur ut suspicionem uitet malitiae atque ita fiet ut tu qui arguis calumniator ille qui reprehenditur non haereticus sed rusticus iudicetur nosti pammachi nosti me ad hoc opus non inimicitiis non gloriae cupiditate descendere sed prouocatum litteris tuis ex ardore fidei ac uelle si fieri posset omnes idipsum sapere nec impatientiae ac temeritatis posse reprehendi qui post triennium loquor denique nisi ad apologiam de qua nunc scribere institui multorum animos diceres perturbatos et in utramque partem fluctuare sententiam decreueram in incepto silentio permanere facessat itaque nouatus errantibus non manus porrigens montanus cum insanis feminis prosternatur iacentes in barathrum praecipitans ne leuentur quotidie peccamus omnes et in aliquo labimur qui ergo in nos clementes sumus rigorem contra alios non tenemus quin potius oramus petimus obsecramus ut aut simpliciter nostra fateatur aut aperte defendat aliena nolo uerborum ambiguitates nolo mihi dici quod et aliter possit intelligi reuelata facie gloriam domini contemplemur claudicabat quondam et israeliticus populus in utroque pede sed elias qui interpretatur fortis domini usquequo ait claudicatis in utroque uestigio si dominus est deus ambulate post eum si autem baal sequimini eum et ipse dominus de iudaeis filii alieni mentiti sunt mihi filii alieni inueterauerunt et claudicauerunt a semitis suis certe si haereseos nulla suspicio est ut cupio et credo cur non uerbis meis meum sensum loquitur quam ille simplicitatem uocat ego malitiam interpretor persuadere mihi uult quod pure credat pure ergo et loquatur et si quidem unum uerbum uel unus sensus esset ambiguus si duo si tres ignorantiae ueniam tribuerem nec ea quae aut obscura uel dubia sunt de certis et perspicuis aestimarem nunc uero quae ista simplicitas est quasi super oua et aristas inter theatrales praestigias pendenti gradu incedere ubique dubium ubique suspectum putes eum non expositionem fidei sed figuratam controuersiam scribere quod iste nunc appetit olim in scholis didicimus nostra aduersum nos dimicat armatura etiam si bene credit et circumspecte et timide loquitur suspicionem mihi facit nimia diligentia qui ambulat simpliciter ambulat confidenter stultum est frustra infamiam sustinere obiicitur ei crimen cuius non habet conscientiam ergo crimen quod totum pendet in uerbo neget confidenter ac libere faciat inuidiam aduersario suo eadem audacia qua ille insimulat hic defendat cumque omnia dixerit quae uoluerit quae proposuerit quae suspicionibus carent si perseuerat calumnia conserta manu in ius trahat nolo in suspicione haereseos quemquam esse patientem ne apud eos qui ignorant innocentiam eius dissimulatio conscientia iudicetur si taceat licet superfluum sit eius praesentiam quaerere et extorquere silentium cuius apud et litteras teneas scimus omnes quid tibi scripserit quid in te arguerit in quo ut tu uis calumniatus sit responde ad singula per epistolae huius gradere uestigia ne punctum quidem et apicem calumniae transeas si enim egeris negligenter et ut ego tibi credo iuranti casu aliqua transieris statim ille clamabit et dicet hic hic te uinctum teneo hic totius negotii cardo uersatur non aeque inimici audiunt et amici qui inimicus est etiam in scirpo nodum quaerit amicus praua quoque recta iudicat scribunt saeculi litterae amantium caeca esse iudicia quas tu forsitan sacris uoluminibus occupatus omnino neglexeris numquam de amicorum iudicio glorieris illud uerum est testimonium quod ab inimica uoce profertur alioqui si amicus pro te dixerit non testis aut iudex sed fautor putabitur haec et huiusmodi loquentur inimici tui qui tibi forte mouere cupiant stomachum caeterum ego quem numquam uolens laesisti cuius semper in epistolis tuis nomen cogeris uentilare do consilium ut aperte aut fidem ecclesiae praedices aut loquaris ut credis dispensatio etenim ac libratio ista prudens uerborum indoctos decipere potest cautus auditor et lector cito deprehendet insidias et cuniculos quibus ueritas subuertitur aperte in luce demonstrabit et ariani quos optime nosti multo tempore propter scandalum nominis consubstantialem se damnare simulabant uenenaque erroris circumlinebant melle uerborum sed tamdem coluber se tortuosus aperuit et noxium caput quod spiris totius corporis tegebatur spiritali mucrone confossum est recipit ut scis ecclesia poenitentes et numero superata peccantium dum deceptis gregibus consulit pastorum uulneribus ignoscit eadem nunc in ueteri et noua haeresi consuetudo seruatur ut aliud populi audiant aliud praedicent sacerdotes ac primum antequam epistolam tuam quam scripsisti ad episcopum theophilum interpretatam huic uolumini inseram et ostendam tibi me intelligere nimis cautam tantam prudentiam tuam expostulare tecum libet quae haec est tanta arrogantia non respondere de fide interrogantibus tantam fratrum multitudinem et monachorum choros qui tibi in palaestina non communicant quasi nostes publicos aestimare dei filius propter unam morbidam ouem nonaginta nouem in montibus derelictas alapas crucem flagella sustinuit et suis humeris portauit ad coelos baiulans et patiens delicatam peccatricem tu beatissimus papa et fastidiosus antistes solus diues solus sapiens solus nobilis ac disertus conseruos tuos et redemptos sanguine domini tui rugata fronte et obliquis oculis despicis hoc est illud quod apostolo praecipiente didicisti parati semper ad satisfactionem omni poscenti uos rationem de ea quae in uobis est spe finge nos occasionem quaerere et sub praetextu fidei lites serere schisma conficere iurgia concitare tolle occasionem uolentibus occasionem ut postquam de fide satisfeceris et omnes nodos qui contra te nectuntur absolueris tunc liquido omnibus probes non dogmatum sed ordinationis esse certamen nisi forte prudenti consilio ideo de fide interrogatus taces ne uidearis haereticus esse cum satisfeceris omnia ergo crimina quibus accusantur homines refutare non debent ne postquam negauerint criminosi sint at contemnis laicos diaconos atque presbiteros potes enim ut gloriaris et iactitas in una hora mille clericos facere habes papam epiphanium qui te aperte missis litteris haereticum uocat certe nec aetate nec scientia nec uitae merito nec totius orbis testimonio maior illo es si aetatem quaeris iuuenis ad senem scribis si scientiam non sic eruditus ad doctum licet te fautores tui disertiorem demosthene acutiorem chrisippo sapientiorem platone contendant et tibi ipsi forte persuaserint de uita autem et fide nihil amplius dicam ne te laedere uidear eo tempore quo totum orientem excepto papa athanasio atque paulino arianorum et eunomianorum haeresis possidebat quando tu occidentalibus et in medio exsilio confessoribus non communicabas ille uel presbiter monasterii ab eutichio audiebatur uel postea episcopus cipri a ualente non tangebatur tantae enim uenerationis semper fuit ut regnantes haeretici ignominiam suam putarent si talem uirum persequerentur scribe igitur ad hunc responde epistolae eius sentiant caeteri finem eloquentiam prudentiam tuam ne tibi solus disertus esse uidearis cur ab alio prouocatus aliorsum arma conuertis palaestinae interrogaris et respondes aegipto aliis lippientibus ungis oculos non dolentium si placitura nobis alteri loqueris satis superbe si aliud quam quaerimus satis superflue sed dicis epistolam meam probauit alexandrinus episcopus quid probauit contra arium contra photinum contra manichaeum bene locutum quis enim te hoc tempore arguit arianum quis tibi nunc photini manichaeique crimen impingit olim ista emendata sunt atque concussa non eras tam stultus ut aperte defenderes haeresim quam sciebas ecclesiae displicere noueras te si hoc fecisses statim loco mouendum et solii tui delicias suspirabas sic sententiam temperasti ut nec simplicibus displiceres nec tuos offenderes bene scripsisti sed nihil ad causam pertinens unde nouerat alexandrinae ecclesiae pontifex in quibus arguereris quorum a te confessio postularetur debueras tibi obiecta proponere et sic ad singula respondere uetus narrat historia quidam cum diserte diceret ferreturque impetu ac uolubilitate uerborum causamque omnino non tangeret prudens auditor et iudex bene inquit bene sed quo istud tam bene imperiti medici ad omnes oculorum dolores uno utuntur collirio qui arguitur in pluribus et in dilutione criminum aliqua praetermittit quidquid tacuerit confitetur an non respondisti ad epistolam epiphanii et proposuisti ipse quae dissolueres nimirum hac fiducia respondisti nullus fortiter a semetipso caeditur elige e duobus quod uis optio tibi dabitur aut respondisti ad epistolam epiphanii aut non si respondisti cur maxima et plurima de his quae tibi obiecta sunt reliquisti si non respondisti ubi est illa apologia tua in qua gloriaris apud simplices et quasi al quam ignorantibus causam huc illucque disseminas octo tibi ut statim probabo de spe fidei christianae quaestionum capita obiecta sunt tria tantum tangis et praeteris in caeteris grande silentium est si ad septem absolutissime respondisses haererem tantum in uno crimine et quod tacueras hoc tenerem nunc uero quasi auribus lupum apprehenderis nec tenere potes nec audes dimittere ipsa quoque tria quasi negligens atque securus quasique aliud agens et in quibus aut nulla aut parua sit quaestio praeteruolas atque perstringis et ita opertus ac tectus incedis ut plus confitearis tacendo quam renuas disputando quis non protinus tibi potest dicere si lumen quod in te est tenebrae sunt ipsae tenebrae quantae erunt si tres quaestiunculae de quibus uisus es aliquid dicere suspicione et culpa non carent et fraudulenter ac lubrice scriptae coarguuntur quid faciemus de quinque reliquis in quibus quia nulla ambigui sermonis dabatur occasio nec illudere poteras audientes maluisti omnino reticere quam aperte quod tectum fuerat confiteri et primum de libro ubi loquitur sicut enim incongruum est dicere quod possit filius uidere patrem ita inconueniens est opinari quod spiritus sanctus possit uidere filium secundum quod in hoc corpore quasi in carcere sint animae religatae et antequam homo fieret in paradiso inter rationales creaturas in coelestibus commoratae sunt unde postea in consolationem suam anima loquitur in psalmis priusquam humiliarer ego deliqui et reuertere anima mea in requiem tuam et educ de carcere animam meam et caetera his similia tertium quod dicat et diabolum et daemones acturos poenitentiam aliquando et cum sanctis ultimo tempore regnaturos quartum quod tunicas pelliceas humana corpora interpretetur quibus post offensam et eiectionem de paradiso adam et eua induti sint haud dubium quin ante in paradiso sine carne neruis et ossibus fuerint quintum quod carnis resurrectionem membrorumque compagem et sexum quo uiri diuidimur a feminis apertissime neget tam in explanatione primi psalmi quam in aliis multis tractatibus sextum quod sic paradisum allegorizet ut historiae auferat ueritatem pro arboribus angelos pro fluminibus uirtutes coelestes intelligens totamque paradisi continentiam tropologica interpretatione subuertat septimum quod aquas quae super coelos in scripturis esse dicuntur sanctas supernasque uirtutes quae super terram et infra terram contrarias et daemoniacas esse arbitretur octauum quod extremum obiicit imaginem et similitudinem dei ad quam homo conditus fuerat dicit ab eo perditam et in homine post paradisum non fuisse hae sunt sagittae quibus confoderis haec tela quibus in tota epistola uulneraris excepto eo quod tuis genibus aduolutus sanctamque canitiem seposito parumper sacerdotis honore substernens deprecatur salutem tuam et his uerbis loquitur praesta mihi et tibi ut salueris sicut scriptum est a generatione peruersa et recede ab haeresi origenis et a cunctis haeresibus dilectissime et infra propter defensionem haereseos aduersum me odia suscitantes rumpitis charitatem quam in uobis habui intantum ut faceretis nos etiam poenitere quare uobis communicauerimus ita origenis errores et dogmata defendentibus dic mihi disputator egregie de octo capitulis ad quae responderis paulisper de caeteris taceo prima illa blasphemia quod nec filius patrem nec filium possit uidere spiritus sanctus quibus a te telis confossa est sanctam inquit et adorandam trinitatem eiusdem substantiae et coaeternam eiusdem gloriae et diuinitatis credimus anathematizantes eos qui grande aut paruum aut inaequale aut uisibile in deitate trinitatis quidquam loquuntur sed sicut incorporalem inuisibilem et aeternum dicimus patrem sic incorporalem inuisibilem et aeternum dicimus filium et spiritum sanctum nisi hoc diceres ecclesiam non teneres et tamen non quaero si ante non dixeris non euentilabo si amaueris eos qui talia praedicauerint cum quibus fueris quando ista dicentes exsilia sustinebant quis sit ille qui theone presbitero spiritum sanctum deum in ecclesia praedicante clauserit aures forasque cum suis concitus fugerit ne tantum audiret piaculum statim sera conuersione fidelem inquit uolo miserabilis praetextatus qui designatus consul est mortuus homo sacrilegus et idolorum cultor solebat ludens beato papae damaso dicere facite me romanae urbis episcopum et ero protinus christianus quid mihi longo sermone et laciniosis periodis arianum te non esse demonstras aut nega hoc dixisse eum qui arguitur aut si locutus est talia damna quia dixerit uis scire quantus sit ardor bene credentium audi apostolum et si nos aut angelus de coelo aliter euangelizauerit uobis quam annuntiauimus anathema sit tu mihi ut crimen extenues et dissimulato nomine criminosi quasi secura sint omnia et nullus in blasphemiis arguatur otiosam fidem artifici sermone contexis dic statim et epistola tua hoc habeat exordium anathema ei qui talia ausus est scribere fides pura moram non patitur ut apparuerit scorpius illico conterendus est dauid inuentus secundum cor domini nonne inquit odientes te domine oderam et super inimicos tuos tabescebam perfecto odio oderam illos ego si patrem si matrem si germanum aduersus christum meum audiuissem ista dicentes quasi rabidi canis blasphemantia ora lacerassem et fuisset in primis manus mea super eos qui patri et matri dixerunt non nouimus uos hi impleuerunt uoluntatem domini qui diligit patrem aut matrem super christum non est eo dignus obiicitur tibi quod magister tuus quem catholicum uocas quem defendis obnixe dixerit filius non uidet patrem et filium non uidet spiritus sanctus et tu mihi dicis inuisibilis pater inuisibilis filius inuisibilis spiritus sanctus quasi non et angeli et cherubim et seraphim secundum naturam suam oculis nostris inuisibiles sint certe dauid etiam de aspectu coelorum dubitans uidebo inquit coelos opera digitorum tuorum uidebo non uideo uidebo quando facie reuelata gloriam domini fuero contemplatus nunc autem ex parte uidemus et ex parte cognoscimus quaeritur an patrem uideat filius et tu dicis inuisibilis pater est deliberatur an filium uideat spiritus sanctus et tu respondes inuisibilis est filius uersatur in causa an se inuicem trinitas uideat humanae aures tantam blasphemiam ferre non sustinent et tu dicis inuisibilis trinitas est in laudes caeteras euagaris peroras in his quae nullus inquirit auditorem aliorsum trahis ut quod quaerimus non loquaris uerum haec ex superfluo dicta sint donamus tibi ut non sis arianus immo plus ut numquam fueris concedimus ut in expositione primi capituli aduersum te nulla suspicio sit et totum pure totum simpliciter sis locutus eadem simplicitate et nos tecum loquimur num papa epiphanius accusauit te quod arianus esses num eunomi aut aerii tibi impegit haeresim hoc per totam epistolam quaeritur quod origenis dogmatum sequaris errores et quosdam habeas huius haereseos socios cur aliud interrogatus respondes aliud et quasi cum stultis loquaris dissimulatis criminibus quae in litteris continentur replicas quid in ecclesia praesenti epiphanio dixeris confessionem fidei postularis et disertissimos tractatus tuos nolentibus ingeris quaeso lector ut memor tribunalis domini et de iudicio tuo te intelligens iudicandum nec mihi nec aduersario faueas neue personas loquentium sed causam consideres dicamus ergo quod coepimus scribis in epistola tua quod antequam paulinianus presbiter fieret numquam te papa epiphanius super origenis errore conuenit primum dubium est et de personis disputo ille obiecisse se dicit tu negas ille testes profert tu non uis audire productos ille etiam commemorat alium esse conuentum tu pro utroque dissimulas mittit tibi per clericum suum epistolam responsionem flagitat taces mutire non audes et paelestinae prouocatus alexandriae loqueris inter illum et te cui accommodanda sit fides non est meum dicere puto quod nec ipse audeas aduersum talem ac tantum uirum tibi ueritatem illi mendacium deputare sed fieri potest ut unusquisque pro se loquatur teipsum contra te testem uocabo si enim nulla de dogmatibus quaestio uersabatur si stomachum senis non moueras si ille tibi nihil responderat quid necesse erat ut in uno ecclesiae tractatu de cunctis dogmatibus homo non satis eloquens disputares de trinitate de assumptione dominici corporis de cruce de inferis de angelorum natura de animarum statu de resurrectione saluatoris et nostra et in terra quae forsitan oblitus es scribere praesentibus populis et tali ac tanto uiro intrepidus diceres et omnia una saliua continuares ubi sunt ueteres ecclesiae tractatores qui uix singulas quaestiones explicare multis uoluminibus potuerunt ubi electionis uas tuba euangelii rugitus leonis nostri tonitruus gentium flumen eloquentiae christianae qui misterium retro generationibus ignoratum et profundum diuitiarum sapientiae et scientiae dei magis miratur quam loquitur ubi isaias uirginis demonstrator qui in una quaestione succumbens ait generationem eius quis enarrabit repertus est saeculis nostris haud grandis homunculus qui de cunctis ecclesiae quaestionibus uno linguae rotatu sole clarius coruscaret si nemo a te postulabat et tranquilla erant omnia stulte tanta disputandi uoluisti subire discrimina si iam tunc in satisfactione fidei loquebaris ergo non est ordinatio presbiteri causa discordiae quem constat multo post tempore constitutum fefellisti absentes et litterae tuae peregrinis auribus blandiuntur nos hic eramus cuncta nouimus quando contra origenem in ecclesia tua papa epiphanius loquebatur quando sub illius nomine in uos iacula torquebantur tu et chorus tuus canino rictu naribusque contractis scalpentes capita delirum senem nutibus loquebamini nonne ante sepulcrum domini misso archidiacono praecepisti ut talia disputans conticesceret quis hoc umquam presbitero suo coram plebe imperauit episcopus nonne cum de anastasi pergeretis ad crucem et ad eum omnis aetatis et sexus turba conflueret offerens paruulos pedes deosculans fimbrias uellens cumque non posset praemouere gradum sed in uno loco uix fluctus inundantis populi sustineret tu tortus inuidia aduersus gloriosum senem clamitabas nec erubuisti in os ei dicere quod uolens et de industria moraretur recordare quaeso illius diei quando ad horam septimam inuitatus populus spe sola quasi postea auditurus epiphanium esset detinebatur quid tunc concionatus sis nempe contra anthropomorphitas qui simplicitate rustica deum habere membra quae in diuinis libris scripta sunt arbitrantur furens et indignans loquebaris oculos et manus et totius corporis truncum in senem dirigebas uolens illum suspectum facere stultissimae haereseos postquam lassus ore arido resupinaque ceruice ac trementibus labiis conticuisti et tandem totius populi uoto completa sunt quid tibi fecit delirus et fatuus senex surrexit ut se indicaret pauca dicturum esse salutataque et uoce et manu ecclesia cuncta inquit quae locutus est collegio frater aetate filius meus contra anthropomorphitarum haeresim bene et fideliter locutus est quae mea quoque damnatur uoce sed aequum est ut quomodo hanc haeresim condemnamus etiam origenis peruersa dogmata condemnemus qui risus omnium quae acclamatio consecuta sit puto quod retineas hoc est illud quod in epistola tua dieis loquentem illum ad populum quae uellet et qualia uellet scilicet delirabat qui in regno tuo contra tuam sententiam loquebatur quae uellet inquis et qualia uellet uel lauda uel reproba quid et hic dubius incedis si bona erant quae loquebatur cur non aperte praedicas si mala cur non constanter reprehendis atqui columna ueritatis ac fidei qui de tanto uiro audet dicere loquente illo ad populum quae uellet de seipso quam prudenter et uerecunde quam humiliter referat consideremus cum inquit et nos quadam die ante eum locuti essemus et praesens lectio prouocasset audiente illo et uniuersa ecclesia de fide et omnibus ecclesiasticis dogmatibus haec locuti sumus quae et semper gratia dei indesinenter in ecclesia docemus et in catechesibus rogo quae est ista confidentia qui tantus animi tumor gorgiam leontinum cuncti philosophi et oratores lacerant quod ausus sit publice sella posita polliceri responsurum se de qua quisque re interrogare uoluisset nisi me honor sacerdotii et ueneratio nominis refrenaret et scirem illud apostoli nesciebam fratres quia pontifex est scriptum est enim principem populi tui non maledices qua uociferatione et indignatione uerborum de tua narratione conquererer licet ipse nominis tui extenues dignitatem cum patrem pene omnium episcoporum et antiquae reliquias sanctitatis et opere et sermone despicias dicis te quadam die cum praesens lectio prouocasset audiente illo et uniuersa ecclesia de fide et omnibus ecclesiasticis dogmatibus disputasse nunc est mirari demosthenem qui pulcherrimam orationem contra aeschinem multo tempore dicitur exarasse frustra suspicimus tullium refert enim cornelius nepos se praesente iisdem pene uerbis quibus edita est eam pro cornelio seditioso tribuno defensionem peroratam en lisias noster en gracchus et ut aliquid de neotericis inferam quintus aterius qui ingenium in numerato habebat ut sine monitore tacere non posset de quo egregie caesar augustus quintus inquit noster sufflaminandus est quisquamne prudentum et sani capitis in uno ecclesiae tractatu de fine et de omnibus ecclesiasticis dogmatibus se asserat disputasse quaeso te ut ostendas mihi quae sit illa lectio toto scripturarum sapore condita cuius te occasio prouocarit ut repente ad periculum ingenii descenderes et nisi tibi disertitudinis tuae fluuius inundasset poteras argui quod non posses ex tempore de cunctis dogmatibus dicere uerum quid hoc est aliud promittis et aliud exhibes consuetudo autem apud nos istiusmodi est ut his qui baptizandi sunt per quadraginta dies publice tradamus sanctam et adorandam trinitatem si te praesens lectio prouocauit ut de cunctis dogmatibus una hora diceres quid necesse fuit quadraginta dierum replicare doctrinam sin autem ea referebas quae per totam quadragesimam locutus es quomodo te quadam die ut de cunctis dogmatibus diceres una lectio prouocauit sed et hic ambigue loquitur potest enim fieri ut quae per quadraginta dies tradere solebat in ecclesia baptizandis haec sub unius lectionis occasione perstrinxerit eiusdem enim eloquentiae est et pauca multis et multa paucis uerbis posse dicere hoc quoque intelligi datur quod postquam illum una lectio prouocauit inflammatus ardore dicendi per quadraginta dies numquam tacuerit sed et otiosus senex ex eius ore dependens dum res inauditas scire desiderat pene dormiens ceciderit utcumque toleranda sunt forsitan et haec simpliciter more suo sit locutus ponamus reliqua in quibus post laciniosae disputationis labirinthos nequaquam dubiam sed apertam ponit sententiam et miros tractatus suos hoc fine concludit cum haec ipso praesente locuti essemus et ipse post nos causa honoris quem ei super omnem mensuram exhibuimus prouocatus esset ut diceret praedicationem nostram laudauit atque miratus est et catholicam fidem esse omnibus declarauit quantum ei super omnem mensuram honoris exhibueris declarant supra mensuram exhibitae contumeliae quando eum per archidiaconum tacere iussisti et morantem in populis laudis cupidum pertonabas docent praesentia de praeteritis ille per totum exinde triennium suas iniurias deuorat priuataque simultate contempta fidei tantum correctionem postulat tu qui sumptibus abundas et totius orbis religio lucrum tuum est grauissimos illos legatos tuos huc illucque transmittis et dormientem senem ad respondendum suscitas et reuera cui tantum honoris detuleras iustum erat ut tua praesertim extemporalia dicta laudaret quia uero solent interdum homines laudare quod non probant et alienam stultitiam cassis nutrire praeconiis non solum tua dicta laudauit sed laudauit atque miratus est et ne miraculum quoque paruum esset catholicae esse fidei omni populo declarauit haec quam uere dixerit et nos testes sumus qui audiuimus ad quos tuis uocibus perturbatus uenit exanimis temere se communicasse dicens rogatusque ab omni monasterio ut ad te de bethleem reuerteretur tantorum preces non ferens sic reuersus est uespere ut medio noctis aufugeret et litterae ad papam siricium probant quas si legeris peruidebis quomodo tua dicta miratus sit et catholica declarauerit uerum nugas terimus et aniles et superfluas cantilenas longo sermone conuincimus transeamus ad secundam quaestionem in qua quasi nihil sibi propositum sit securus et ructans dormire se simulat ut legentes faciat dormitare sed de reliquis quae ad fidem pertinent sermo nobis erat id est omnium uisibilium et inuisibilium coelestium fortitudinum et terrestrium creaturarum unum et eumdem esse conditorem deum id est sanctam trinitatem iuxta beatum dauid dicentem uerbo domini coeli firmati sunt et spiritu oris eius omnis uirtus eorum quod simpliciter ostendit et hominis creatio ipse est enim qui accepto limo de terra plasmauit hominem et per gratiam propriae insufflationis animam donauit rationabilem al rationalem et liberi arbitrii non partem aliquam suae naturae iuxta quosdam qui hoc impie praedicant sed propriam conditionem et de sanctis angelis aeque credunt secundum diuinam scripturam de deo dicentem qui facit angelos suos spiritus et ministros suos ignem urentem de quibus credere quod immutabilis al immutabiles naturae sint non concedit nobis scriptura dicens angelos quoque qui non custodierunt suum principatum sed dereliquerunt proprium domicilium in iudicium magni diei uinculis aeternis in tenebris custodiuit quia immutati sunt et ex propria dignitate et gloria magis in daemonum ordinem abisse eos cognouimus al cognoscimus animas uero hominum ex angelorum ruina aut ex conuersione fieri neque credidimus aliquando neque docuimus absit enim et alienum hoc esse a praedicatione ecclesiastica confitemur quaerimus utrum animae antequam homo in paradiso fieret et plasmaretur adam de terra inter rationabiles fuerint creaturas utrum proprium statum habuerint uixerint moratae sint atque substiterint et an origenis doctrina sit uera qui dixit cunctas rationabiles creaturas incorporales et inuisibiles si negligentiores fuerint paulatim ad inferiora labi et iuxta qualitates locorum ad quae defluunt assumere sibi corpora uerbi gratia primum aetherea deinde aerea cumque ad uiciniam terrae peruenerint crassioribus corporibus circumdari nouissime humanis carnibus alligari ipsosque daemones qui proprio arbitrio cum principe suo diabolo de dei ministerio recesserunt si paululum resipiscere coeperint humana carne uestiri ut acta deinceps poenitentia post resurrectionem eodem circulo quo in carnem uenerant reuertantur ad uiciniam dei liberati etiam aereis aethereisque corporibus et tunc omnia genua curuent deo coelestium terrestrium et infernorum et sit deus omnia omnibus cum ergo ista quaerantur cur tu omissis super quibus pugna est de scammate et loco certaminis egrediens in peregrinis et longe alienis disputationibus immoraris credis quod cunctas uisibiles et inuisibiles creaturas unus deus fecerit hoc et arius confiteretur qui dicit cuncta creata per filium si de marcionis arguereris haeresi quae alterum bonum alterum iustum deum inferens illum inuisibilium hunc uisibilium asserit creatorem recte mihi de huiusmodi satisfeceris quaestione credis quod uniuersitatis trinitas sit creatrix istud ariani et hemiariani negant spiritum sanctum non conditorem sed conditum blasphemantes sed te quis hoc tempore insimulat arianum dicis animas hominum non partem dei esse naturae quasi manichaeus nunc ab epiphanio sis uocatus detestaris eos qui animas ex angelis asserunt fieri et illorum ruinam nostram dicunt esse substantiam noli dissimulare quod nosti nec simplicitate quod non habes fingere nec origenes umquam dixit ex angelis animas fieri cum ipsos angelos nomen esse officii doceat non naturae in libris enim et angelos et thronos et dominationes potestates et rectores mundi et tenebrarum et omne nomen quod nominatur non solum in praesenti saeculo sed in futuro dicit animas esse eorum corporum quae uel desiderio uel ministerio susceperint solem quoque ipsum et lunam et omnium astrorum chorum esse animas rationabilium quondam et incorporalium creaturarum quae nunc uanitati subiectae ignitis uidelicet corporibus quae nos imperiti et rudes luminaria mundi appellamus liberabuntur a seruitute corruptionis in libertatem gloriae filiorum dei unde et omnis creatura congemiscit et parturit et apostolus deplorat dicens infelix ego homo quis me liberabit de corpore mortis huius non est istius temporis contra dogma gentilium et ex parte platonicum scribere ante annos ferme decem in commentariis ecclesiaste et in explanatione epistolae ad ephesios arbitror sensum animi mei prudentibus explicatum hoc nunc rogo qui tanta loqueris qui de cunctis sermonibus sub uno tractatu edisseris ueritatem ut respondeas sciscitantibus breuem absolutamque sententiam quando plasmauit deus hominem ex limo et per gratiam propriae insufflationis ei animam tribuit utrum illa anima fuerit ante et substiterit et ubi uersata sit quae dei postea insufflatione donata est an in sexto die quando corpus ex limo formatum est et esse et uiuere dei potestate susceperit de hoc taces et quid quaeratur scire dissimulans in superfluis quaestionibus occuparis origenem relinquis intactum et contra marcionem apollinarem eunomium manichaeum arium caeterorumque haereticorum ineptias debaccharis manum peteris et pedem porrigis et tamen dogma quod retines latenter insinuas sic nos rusticos placas ut tuis penitus non displiceas dicis ex angelis daemones potius quam animas fieri quasi non et ipsi daemones iuxta origenem animae sint aerei corporis et ex daemonibus postea si resipuerint humanae animae sint futuri angelos scribis esse mutabiles et sub eo quod pium est illud quod impium est introducis ut multis periodis animae fiant non ex angelis sed ex his uocabulis in quae prius angeli mutati 