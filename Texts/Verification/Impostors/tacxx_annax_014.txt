stirpem hostilem iterum conseruaret neque tamen exuli longa posthac uita fuit morte fortuita an per uenenum extinctus esset ut quisque credidit uulgauere de mathematicis italia pellendis factum senatus consultum atrox et inritum laudati dehinc oratione principis qui ob angustias familiaris ordine senatorio sponte cederent motique qui remanendo impudentiam paupertati adicerent inter quae refert ad patres de poena feminarum quae seruis coniungerentur statuiturque ut ignaro domino ad id prolapsae in seruitute sin consensisset pro libertis haberentur pallanti quem repertorem eius relationis ediderat caesar praetoria insignia et centies quinquagies sestertium censuit consul designatus barea soranus additum a scipione cornelio grates publice agendas quod regibus arcadiae ortus ueterrimam nobilitatem usui publico postponeret seque inter ministros principis haberi sineret adseuerauit claudius contentum honore pallantem intra priorem paupertatem subsistere et fixum est aere publico senatus consultum quo libertinus sestertii ter milies possessor antiquae parsimoniae laudibus cumulabatur at non frater eius cognomento felix pari moderatione agebat iam pridem iudaeae impositus et cuncta malefacta sibi impune ratus tanta potentia subnixo sane praebuerant iudaei speciem motus orta seditione postquam congnita caede eius haud obtemperatum esset manebat metus ne quis principum eadem imperitaret atque interim felix intempestiuis remediis delicta accendebat aemulo ad deterrima uentidio cumano cui pars prouinciae habebatur ita diuisis ut huic galilaeorum natio felici samaritae parerent discordes olim et tum contemptu regentium minus coercitis odiis igitur raptare inter se immittere latronum globos componere insidias et aliquando proeliis congredi spoliaque et praedas ad procuratores referre hique primo laetari mox gliscente pernicie cum arma militum interiecissent caesi milites arsissetque bello prouincia ni quadratus siriae rector subuenisset nec diu aduersus iudaeos qui in necem militum proruperant dubitatum quin capite poenas luerent cumanus et felix cunctationem adferebant quia claudius causis rebellionis auditis ius statuendi etiam de procuratoribus dederat sed quadratus felicem inter iudices ostentauit receptum in tribunal quo studia accusantium deterrerentur damnatusque flagitiorum quae duo deliquerant cumanus et quies prouinciae reddita nec multo post agrestium cilicum nationes quibus clitarum cognomentum saepe et alias commotae tunc troxobore duce montis asperos castris cepere atque inde decursu in litora aut urbes uim cultoribus et oppidanis ac plerumque in mercatores et nauicularios audebant obsessaque ciuitas anemuriensis et missi e siria in subsidium equites cum praefecto curtio seuero turbantur quod duri circum loci peditibusque ad pugnam idonei equestre proelium haud patiebantur dein rex eius orae antiochus blandimentis aduersum plebem fraude in ducem cum barbarorum copias dissociasset troxobore paucisque primoribus interfectis ceteros clementia composuit sub idem tempus inter lacum fucinum amnemque lirim perrupto monte quo magnificentia operis a pluribus uiseretur lacu in ipso nauale proelium adornatur ut quondam augustus structo trans tiberim stagno sed leuibus nauigiis et minore copia ediderat claudius triremis quadriremisque et undeuiginti hominum milia armauit cincto ratibus ambitu ne uaga effugia forent ac tamen spatium amplexus ad uim remigii gubernantium artes impetus nauium et proelio solita in ratibus praetoriarum cohortium manipuli turmaeque adstiterant antepositis propugnaculis ex quis catapultae ballistaeque tenderentur reliqua lacus classiarii tectis nauibus obtinebant ripas et collis montiumque edita in modum theatri multitudo innumera compleuit proximis e municipiis et alii urbe ex ipsa uisendi cupidine aut officio in principem ipse insigni paludamento neque procul agrippina chlamide aurata praesedere pugnatum quamquam inter sontis fortium uirorum animo ac post multum uulnerum occidioni exempti sunt sed perfecto spectaculo apertum aquarum iter incuria operis manifesta fuit haud satis depressi ad lacus ima uel media eoque tempore interiecto altius effossi specus et contrahendae rursum multitudini gladiatorum spectaculum editur inditis pontibus pedestrem ad pugnam quin et conuiuium effluuio lacus adpositum magna formidine cunctos adfecit quia uis aquarum prorumpens proxima trahebat conuulsis ulterioribus aut fragore et sonitu exterritis simul agrippina trepidatione principis usa ministrum operis narcissum incusat cupidinis ac praedarum nec ille reticet impotentiam muliebrem nimiasque spes eius arguens d iunio q haterio consulibus sedecim annos natus nero octauiam caesaris filiam in matrimonium accepit utque studiis honestis et eloquentiae gloria enitesceret causa iliensium suscepta romanum troia demissum et iuliae stirpis auctorem aeneam aliaque haud procul fabulis uetera facunde executus perpetrat ut ilienses omni publico munere soluerentur eodem oratore bononiensi coloniae igni haustae subuentum centies sestertii largitione reddita rhodiis libertas adempta saepe aut firmata prout bellis externis meruerant aut domi seditione deliquerant tributumque apamensibus terrae motu conuulsis in quinquennium remissum at claudius saeuissima quaeque promere adigebatur eiusdem agrippinae artibus quae statilium taurum opibus inlustrem hortis eius inhians peruertit accusante tarquitio prisco legatus is tauri africam imperio proconsulari regentis postquam reuenerant pauca repetundarum crimina ceterum magicas superstitiones obiectabat nec ille diutius falsum accusatorem indignas sordis perpessus uim uitae suae attulit ante sententiam senatus tarquitius tamen curia exactus est quod patres odio delatoris contra ambitum agrippinae peruicere eodem anno saepius audita uox principis parem uim rerum habendam a procuratoribus suis iudicatarum ac si ipse statuisset ac ne fortuito prolapsus uideretur senatus quoque consulto cautum plenius quam antea et uberius nam diuus augustus apud equestris qui aegipto praesiderent lege agi decretaque eorum proinde haberi iusserat ac si magistratus romani constituissent mox alias per prouincias et in urbe pleraque concessa sunt quae olim a praetoribus noscebantur claudius omne ius tradidit de quo toties seditione aut armis certatum cum semproniis rogationibus equester ordo in possessione iudiciorum locaretur aut rursum seruiliae leges senatui iudicia redderent mariusque et sulla olim de eo uel praecipue bellarent sed tunc ordinum diuersa studia et quae uicerant publice ualebant c oppius et cornelius balbus primi caesaris opibus potuere condiciones pacis et arbitria belli tractare matios posthac et uedios et cetera equitum romanorum praeualida nomina referre nihil attinuerit cum claudius libertos quos rei familiari praefecerat sibique et legibus adaequauerit rettulit dein de immunitate cois tribuenda multaque super antiquitate eorum memorauit argiuos uel coeum latonae parentem uetustissimos insulae cultores mox aduentu aesculapii artem medendi inlatam maximeque inter posteros eius celebrem fuisse nomina singulorum referens et quibus quisque aetatibus uiguissent quin etiam dixit xenophontem cuius scientia ipse uteretur eadem familia ortum precibusque eius dandum ut omni tributo uacui in posterum coi sacram et tantum dei ministram insulam colerent neque dubium habetur multa eorundem in populum romanum merita sociasque uictorias potuisse tradi sed claudius facilitate solita quod uni concesserat nullis extrinsecus adiumentis uelauit at bizantii data dicendi copia cum magnitudinem onerum apud senatum deprecarentur cuncta repetiuere orsi a foedere quod nobiscum icerant qua tempestate bellauimus aduersus regem macedonum cui ut degeneri pseudophilippi uocabulum impositum missas posthac copias in antiochum persen aristonicum et piratico bello adiutum antonium memorabant quaeque sullae aut lucullo aut pompeio obtulissent mox recentia in caesares merita quando ea loca insiderent quae transmeantibus terra marique ducibus exercitibusque simul uehendo commeatu opportuna forent namque artissimo inter europam asiamque diuortio bizantium in extrema europa posuere graeci quibus pithium apollinem consulentibus ubi conderent urbem redditum oraculum est quaererent sedem caecorum terris aduersam ea ambage chalcedonii monstrabantur quod priores illuc aduecti praeuisa locorum utilitate peiora legissent quippe bizantium fertili solo fecundo mari quia uis piscium immensa pontum erumpens et obliquis subter undas saxis exterrita omisso alterius litoris flexu hos ad portus defertur unde primo quaestuosi et opulenti post magnitudine onerum urgente finem aut modum orabant adnitente principe qui thraecio bosporanoque bello recens fessos iuuandosque rettulit ita tributa in quinquennium remissa m asinio m acilio consulibus mutationem rerum in deterius portendi cognitum est crebris prodigiis signa ac tentoria militum igne caelesti arsere fastigio capitolii examen apium insedit biformis hominum partus et suis fetum editum cui accipitrum ungues inessent numerabatur inter ostenta deminutus omnium magistratuum numerus quaestore aedili tribuno ac praetore et consule paucos intra mensis defunctis sed in praecipuo pauore agrippina uocem claudii quam temulentus iecerat fatale sibi ut coniugum flagitia ferret dein puniret metuens agere et celerare statuit perdita prius domitia lepida muliebribus causis quia lepida minore antonia genita auunculo augusto agrippinae sobrina prior ac gnaei mariti eius soror parem sibi claritudinem credebat nec forma aetas opes multum distabant et utraque impudica infamis uiolenta haud minus uitiis aemulabantur quam si qua ex fortuna prospera acceperant enimuero certamen acerrimum amita potius an mater apud neronem praeualeret nam lepida blandimentis ac largitionibus iuuenilem animum deuinciebat truci contra ac minaci agrippina quae filio dare imperium tolerare imperitantem nequibat ceterum obiecta sunt quod coniugem principis deuotionibus petiuisset quodque parum coercitis per calabriam seruorum agminibus pacem italiae turbaret ob haec mors indicta multum aduersante narcisso qui agrippinam magis magisque suspectans prompsisse inter proximos ferebatur certam sibi perniciem seu britannicus rerum seu nero poteretur uerum ita de se meritum caesarem ut uitam usui eius impenderet conuictam messalinam et silium pares iterum accusandi causas esse si nero imperitaret britannico successore nullum principi metum at nouercae insidiis domum omnem conuelli maiore flagitio quam si impudicitiam prioris coniugis reticuisset quamquam ne impudicitiam quidem nunc abesse pallante adultero ne quis ambigat decus pudorem corpus cuncta regno uiliora habere haec atque talia dictitans amplecti britannicum robur aetatis quam maturrimum precari modo ad deos modo ad ipsum tendere manus adolesceret patris inimicos depelleret matris etiam interfectores ulcisceretur in tanta mole curarum ualetudine aduersa corripitur refouendisque uiribus mollitia caeli et salubritate aquarum sinuessam pergit tum agrippina sceleris olim certa et oblatae occasionis propera nec ministrorum egens de genere ueneni consultauit ne repentino et praecipiti facinus proderetur si lentum et tabidum delegisset ne admotus supremis claudius et dolo intellecto ad amorem filii rediret exquisitum aliquid placebat quod turbaret mentem et mortem differret deligitur artifex talium uocabulo locusta nuper ueneficii damnata et diu inter instrumenta regni habita eius mulieris ingenio paratum uirus cuius minister e spadonibus fuit halotus inferre epulas et explorare gustu solitus adeoque cuncta mox pernotuere ut temporum illorum scriptores prodiderint infusum delectabili boleto uenenum nec uim medicaminis statim intellectam socordiane an claudii uinolentia simul soluta aluus subuenisse uidebatur igitur exterrita agrippina et quando ultima timebantur spreta praesentium inuidia prouisam iam sibi xenophontis medici conscientiam adhibet ille tamquam nisus euomentis adiuuaret pinnam rapido ueneno inlitam faucibus eius demisisse creditur haud ignarus summa scelera incipi cum periculo peragi cum praemio uocabatur interim senatus uotaque pro incolumitate principis consules et sacerdotes nuncupabant cum iam exanimis uestibus et fomentis obtegeretur dum quae res forent firmando neronis imperio componuntur iam primum agrippina uelut dolore uicta et solacia conquirens tenere amplexu britannicum ueram paterni oris effigiem appellare ac uariis artibus demorari ne cubiculo egrederetur antoniam quoque et octauiam sorores eius attinuit et cunctos aditus custodiis clauserat crebroque uulgabat ire in melius ualetudinem principis quo miles bona in spe ageret tempusque prosperum ex monitis chaldaeorum aduentaret tunc medio diei tertium ante idus octobris fortibus palatii repente diductis comitante burro nero egreditur ad cohortem quae more militiae excubiis adest ibi monente praefecto faustis uocibus exceptus inditur lecticae dubitauisse quosdam ferunt respectantis rogitantisque ubi britannicus esset mox nullo in diuersum auctore quae offerebantur secuti sunt inlatusque castris nero et congruentia tempori praefatus promisso donatiuo ad exemplum paternae largitionis imperator consalutatur sententiam militum secuta patrum consulta nec dubitatum est apud prouincias caelestesque honores claudio decernuntur et funeris sollemne perinde ac diuo augusto celebratur aemulante agrippina proauiae liuiae magnificentiam testamentum tamen haud recitatum ne antepositus filio priuignus iniuria et inuidia animos uulgi turbaret prima nouo principatu mors iunii silani proconsulis asiae ignaro nerone per dolum agrippinae paratur non quia ingenii uiolentia exitium inritauerat segnis et dominationibus aliis fastiditus adeo ut c caesar pecudem auream eum appellare solitus sit uerum agrippina fratri eius l silano necem molita ultorem metuebat crebra uulgi fama anteponendum esse uixdum pueritiam egresso neroni et imperium per scelus adepto uirum aetate composita insontem nobilem et quod tunc spectaretur e caesarum posteris quippe et silanus diui augusti abnepos erat haec causa necis ministri fuere p celer eques romanus et helius libertus rei familiari principis in asia impositi ab his proconsuli uenenum inter epulas datum est apertius quam ut fallerent nec minus properato narcissus claudii libertus de cuius iurgiis aduersus agrippinam rettuli aspera custodia et necessitate extrema ad mortem agitur inuito principe cuius abditis uitiis per auaritiam ac prodigentiam mire congruebat ibaturque in caedes nisi afranius burrus et annaeus seneca obuiam issent hi rectores imperatoriae iuuentae et rarum in societate potentiae concordes diuersa arte ex aequo pollebant burrus militaribus curis et seueritate morum seneca praeceptis eloquentiae et comitate honesta iuuantes in uicem quo facilius lubricam principis aetatem si uirtutem aspernaretur uoluptatibus concessis retinerent certamen utrique unum erat contra ferociam agrippinae quae cunctis malae dominationis cupidinibus flagrans habebat in partibus pallantem quo auctore claudius nuptiis incestis et adoptione exitiosa semet peruerterat sed neque neroni infra seruos ingenium et pallas tristi adrogantia modum liberti egressus taedium sui mouerat propalam tamen omnes in eam honores cumulabantur signumque more militiae petenti tribuno dedit optimae matris decreti et a senatu duo lictores flamonium claudiale simul claudio censorium funus et mox consecratio die funeris laudationem eius princeps exorsus est dum antiquitatem generis consulatus ac triumphos maiorem enumerabat intentus ipse et ceteri liberalium quoque artium commemoratio et nihil regente eo triste rei publicae ab externis accidisse pronis animis audita postquam ad prouidentiam sapientiamque flexit nemo risui temperare quamquam oratio a seneca composita multum cultus praeferret ut fuit illi uiro ingenium amoenum et temporis eius auribus accommodatum adnotabant seniores quibus otiosum est uetera et praesentia contendere primum ex iis qui rerum potiti essent neronem alienae facundiae eguisse nam dictator caesar summis oratoribus aemulus et augusto prompta ac profluens quaeque deceret principem eloquentia fuit tiberius artem quoque callebat qua uerba expenderet tum ualidus sensibus aut consulto ambiguus etiam c caesaris turbata mens uim dicendi non corrupit nec in claudio quotiens meditata dissereret elegantiam requireres nero puerilibus statim annis uiuidum animum in alia detorsit caelare pingere cantus aut regimen equorum exercere et aliquando carminibus pangendis inesse sibi elementa doctrinae ostendebat ceterum peractis tristitiae imitamentis curiam ingressus et de auctoritate patrum et consensu militum praefatus consilia sibi et exempla capessendi egregie imperii memorauit neque iuuentam armis ciuilibus aut domesticis discordiis imbutam nulla odia nullas iniurias nec cupidinem ultionis adferre tum formam futuri principis praescripsit ea maxime declinans quorum recens flagrabat inuidia non enim se negotiorum omnium iudicem fore ut clausis unam intra domum accusatoribus et reis paucorum potentia grassaretur nihil in penatibus suis uenale aut ambitioni peruium discretam domum et rem publicam teneret antiqua munia senatus consultum tribunalibus italia et publicae prouinciae adsisterent illi patrum aditum praeberent se mandatis exercitibus consulturum nec defuit fides multaque arbitrio senatus constituta sunt ne quis ad causam orandam mercede aut donis emeretur ne designatis quidem quaestoribus edendi gladiatores necessitas esset quod quidem aduersante agrippina tamquam acta claudii subuerterentur obtinuere patres qui in palatium ob id uocabantur ut adstaret additis a tergo foribus uelo discreta quod uisum arceret auditus non adimeret quin et legatis armeniorum causam gentis apud neronem orantibus escendere suggestum imperatoris et praesidere simul parabat nisi ceteris pauore defixis seneca admonuisset uenienti matri occurrere ita specie pietatis obuiam itum dedecori fine anni turbidis rumoribus prorupisse rursum parthos et rapi armeniam adlatum est pulso radamisto qui saepe regni eius potitus dein profugus tum bellum quoque deseruerat igitur in urbe sermonum auida quem ad modum princeps uix septem decem annos egressus suscipere eam molem aut propulsare posset quod subsidium in eo qui a femina regeretur num proelia quoque et obpugnationes urbium et cetera belli per magistros administrari possent anquirebant contra alii melius euenisse disserunt quam si inualidus senecta et ignauia claudius militiae ad labores uocaretur seruilibus iussis obtemperaturus burrum tamen et senecam multa rerum experientia cognitos et imperatori quantum ad robur deesse cum octauo decimo aetatis anno cn pompeius nono decimo caesar octauianus ciuilia bella sustinuerint pleraque in summa fortuna auspiciis et consiliis quam telis et manibus geri daturum plane documentum honestis an secus amicis uteretur si ducem amota inuidia egregium quam si pecuniosum et gratia subnixum per ambitum deligeret haec atque talia uulgantibus nero et iuuentutem proximas per prouincias quaesitam supplendis orientis legionibus admouere legionesque ipsas proius armeniam collocari iubet duosque ueteres reges agrippam et antiochum expedire copias quis parthorum fines ultro intrarent simul pontes per amnem euphraten iungi et minorem armeniam aristobulo regionem sophenen sohaemo cum insignibus regiis mandat exortusque in tempore aemulus uologaeso filius uardanes et abscessere armenia parthi tamquam differrent bellum sed apud senatum omnia in maius celebrata sunt sententiis eorum qui supplicationes et diebus supplicationum uestem principi triumphalem utque ouans urbem iniret effigiemque eius pari magnitudine ac martis ultoris eodem in templo censuere praeter suetam adulationem laeti quod domitium corbulonem retinendae armeniae praeposuerat uidebaturque locus uirtutibus patefactus copiae orientis ita diuiduntur ut pars auxiliarium cum duabus legionibus apud prouinciam siriam et legatum eius quadratum ummidium remaneret par ciuium sociorumque numerus corbuloni esset additis cohortibus alisque quae in cappadocia hiemabant socii reges prout bello conduceret parere iussi sed studia eorum in corbulonem promptiora erant qui ut instaret famae quae in nouis coeptis ualidissima est itinere propere confecto apud aegeas ciuitatem ciliciae obuium quadratum habuit illuc progressum ne accipiendas copias siriam intrauisset corbulo omnium ora in se uerteret corpore ingens uerbis magnificis et super experientiam sapientiamque etiam specie inanium ualidus ceterum uterque ad uologaesen regem nuntiis monebant pacem quam bellum mallet datisque obsidibus solitam prioribus reuerentiam in populum romanum continuaret et uologaeses quo bellum ex commodo pararet an ut aemulationis suspectos per nomen obsidum amoueret tradit nobilissimos ex familia arsacidarum accepitque eos centurio insteius ab ummidio missus forte prior e a de causa adito rege quod postquam corbuloni cognitum est ire praefectum cohortis arrium uarum et reciperare obsides iubet hinc ortum inter praefectum et centurionem iurgium ne diutius externis spectaculo esset arbitrium rei obsidibus legatisque qui eos ducebant permissum atque illi recentem gloria et inclinatione quadam etiam hostium corbulonem praetulere unde discordia inter duces querente ummidio praerepta quae suis consiliis patrauisset testante contra corbulone non prius conuersum regem ad offerendos obsides quam ipse dux bello delectus spes eius ad metum mutaret nero quo componeret diuersos sic euulgari iussit ob res a quadrato et corbulone prospere gestas laurum fascibus imperatoris addi quae in alios consules egressa coniunxi eodem anno caesar effigiem cn domitio patri et consularia insignia asconio labeoni quo tutore usus erat petiuit a senatu sibique statuas argento uel auro solidas aduersus offerentes prohibuit et quamquam censuissent patres ut principium anni mense decembri quo ortus erat nero ueterem religionem kalendarum ianuariarum inchoando anno retinuit neque recepti sunt inter reos carrinas celer senator seruo accusante aut iulius densus equester romanus cui fauor in britannicum crimini dabatur claudio nerone l antistio consulibus cum in acta principum iurarent magistratus in sua acta collegam antistium iurare prohibuit magnis patrum laudibus ut iuuenilis animus leuium quoque rerum gloria sublatus maiores continuaret secutaque lenitas in plautium lateranum quem ob adulterium messalinae ordine demotum reddidit senatui clementiam suam obstringens crebris orationibus quas seneca testificando quam honesta praeciperet uel iactandi ingenii uoce principis uulgabat ceterum infracta paulatim potentia matris delapso nerone in amorem libertae cui uocabulum acte fuit simul adsumptis in conscientiam m othone et claudio senecione adulescentulis decoris quorum otho familia consulari senecio liberto caesaris patre genitus ignara matre dein frustra obnitente penitus inrepserat per luxum et ambigua secreta ne senioribus quidem principis amicis aduersantibus muliercula nulla cuiusquam iniuria cupidines principis explente quando uxore ab octauia nobili quidem et probitatis spectatae fato quodam an quia praeualent inlicita abhorrebat metuebaturque ne in stupra feminarum inlustrium prorumperet si illa libidine prohiberetur sed agrippina libertam aemulam nurum ancillam aliaque eundem in modum muliebriter fremere neque paenitentiam filii aut satietatem opperiri quantoque foediora exprobrabat acrius accendere donec ui amoris subactus exueret obsequium in matrem seque senecae permitteret ex cuius familiaribus annaeus serenus simulatione amoris aduersus eandem libertam primas adulescentis cupidines uelauerat praebueratque nomen ut quae princeps furtim mulierculae tribuebat ille palam largiretur tum agrippina uersis artibus per blandimenta iuuenem adgredi suum potius cubiculum ac sinum offerre contegendis quae prima aetas et summa fortuna expeterent quin et fatebatur intempestiuam seueritatem et suarum opum quae haud procul imperatoriis aberant copias tradebat ut nimia nuper coercendo filio ita rursum intemperanter demissa quae mutatio neque neronem fefellit et proximi amicorum metuebant orabantque cauere insidias mulieris semper atrocis tum et falsae forte illis diebus caesar inspecto ornatu quo principium coniuges ac parentes effulserant deligit uestem et gemmas misitque donum matri nulla parsimonia cum praecipua et cupita aliis prior deferret sed agrippina non his instrui cultus suos sed ceteris arceri proclamat et diuidere filium quae cuncta ex ipsa haberet nec defuere qui in deterius referrent et nero infensus iis quibus superbia muliebris innitebatur demouet pallantem cura rerum quis a claudio impositus uelut arbitrium regni agebat ferebaturque degrediente eo magna prosequentium multitudine non absurde dixisse ire pallantem ut eiuraret sane pepigerat pallas ne cuius facti in praeteritum interrogaretur paresque rationes cum re publica haberet praeceps posthac agrippina ruere ad terrorem et minas neque principis auribus abstinere quo minus testaretur adultum iam esse britannicum ueram dignamque stirpem suscipiendo patris imperio quod insitus et adoptiuus per iniurias matris exerceret non abnuere se quin cuncta infelicis domus mala patefierent suae in primis nuptiae suum ueneficium id solum diis et sibi prouisum quod uiueret priuignus ituram cum illo in castra audiretur hinc germanici filia in de debilis burrus et exul seneca trunca scilicet manu et professoria lingua generis humani regimen expostulantes simul intendere manus adgerere probra consecratum claudium inferno s silanorum manes inuocare et tot inrita facinora turbatus his nero et propinquo die quo quartum decimum aetatis annum britannicus explebat uolutare secum modo matris uiolentiam modo ipsius indolem leui quidem experimento nuper cognitam quo tamen fauorem late quaesiuisset festis saturno diebus inter alia aequalium ludicra regnum lusu sortientium euenerat ea sors neroni igitur ceteris diuersa nec ruborem adlatura ubi britannico iussit exsurgeret progressusque in medium cantum aliquem inciperet inrisum ex eo sperans pueri sobrios quoque conuictus nedum temulentos ignorantis ille constanter exorsus est carmen quo euolutum eum sede patria rebusque summis significabatur unde orta miseratio manifestior quia dissimulationem nox et lasciuia exemerat nero intellecta inuidia odium intendit urgentibusque agrippinae minis quia nullum crimen neque iubere caedem fratris palam audebat occulta molitur pararique uenenum iubet ministro pollione iulio praetoriae cohortis tribuno cuius cura attinebatur damnata ueneficii nomine locusta multa scelerum fama nam ut proximus quisque britannico neque fas neque fidem pensi haberet olim prouisum erat primum uenenum ab ipsis educatoribus accepit tramisitque exsoluta aluo parum ualidum siue temperamentum inerat ne statim saeuiret sed nero lenti sceleris impatiens minitari tribuno iubere supplicium ueneficae quod dum rumorem respiciunt dum parant defensiones securitatem morarentur promittentibus dein tam praecipitem necem quam si ferro urgeretur cubiculum caesaris iuxta decoquitur uirus cognitis antea uenenis rapidum mos habebatur principum liberos cum ceteris idem aetatis nobilibus sedentes uesci in adspectu propinquorum propria et parciore mensa illic epulante britannico quia cibos potusque eius delectus ex ministris gustu explorabat ne omitteretur institutum aut utriusque morte proderetur scelus talis dolus repertus est innoxia adhuc ac praecalida et libata gustu potio traditur britannico dein postquam feruore aspernabatur frigida in aqua adfunditur uenenum quod ita cunctos eius artus peruasit ut uox pariter et spiritus eius raperentur trepidatur a circumsedentibus diffugiunt imprudentes at quibus altior intellectus resistunt defixi et neronem intuentes ille ut erat reclinis et nescio similis solitum ita ait per comitialem morbum quo prima ab infantia adflictaretur britannicus et redituros paulatim uisus sensusque at agrippina e is pauor ea consternatio mentis quamuis uultu premeretur emicuit ut perinde ignaram fuisse quam octauiam sororem britannici constiterit quippe sibi supremum auxilium ereptum et parricidii exemplum intellegebat octauia quoque quamuis rudibus annis dolorem caritatem omnes adfectus abscondere didicerat ita post breue silentium repetita conuiuii laetitia nox eadem necem britannici et rogum coniunxit prouiso ante funebri paratu qui modicus fuit in campo tamen martis sepultus est adeo turbidis imbribus ut uulgus iram deum portendi crediderit aduersus facinus cui plerique etiam hominum ignoscebant antiquas fratrum discordias et insociabile regnum aestimantes tradunt plerique eorum temporum scriptores crebris ante exitium diebus inlusum isse pueritia e britannici neronem ut iam non praematura neque saeua mors uideri queat quamuis inter sacra mensae ne tempore quidem ad complexum sororum dato ante oculos inimici properata sit in illum supremum claudiorum sanguinem stupro prius quam ueneno pollutum festinationem exsequiarum edicto caesar defendit id a maioribus institutum referens subtrahere oculis acerba funera neque laudationibus aut pompa detinere ceterum et sibi amisso fratris auxilio reliquas spes in re publica sitas et tanto magis fouendum patribus populoque principem qui unus superesset e familia summum ad fastigium genita exim largitione potissimos amicorum auxit nec defuere qui arguerent uiros grauitatem adseuerantes quod domos uillas id temporis quasi praedam diuisissent alii necessitatem adhibitam credebant a principe sceleris sibi conscio et ueniam sperante si largitionibus ualidissimum quemque obstrinxisset at matris ira nulla munificentia leniri sed amplecti octauiam crebra cum amicis secreta habere super ingenitam auaritiam undique pecunias quasi in subsidium corripiens tribunos et centuriones comiter excipere nomina et uirtutes nobilium qui etiam tum supererant in honore habere quasi quaereret ducem et partes cognitum id neroni excubiasque militares quae ut coniugi imperatoris olim tum ut matri seruabantur et germanos nuper eundem in honorem custodes additos digredi iubet ac ne coetu salutantium frequentaretur separat domum matremque transfert in eam quae antoniae fuerat quotiens ipse illuc uentitaret saeptus turba centurionum et post breue osculum digrediens nihil rerum mortalium tam instabile ac fluxum est quam fama potentiae non sua ui nixa e statim relictum agrippinae limen nemo solari nemo adire praeter paucas feminas amore an odio incertas ex quibus erat iunia silana quam matrimonio c sili a messalina depulsam supra rettuli insignis genere forma lasciuia et agrippinae diu percara mox occultis inter eas offensionibus quia sextium africanum nobilem iuuenem a nuptiis silanae deterruerat agrippina impudicam et uergentem annis dictitans non ut africanum sibi seponeret sed ne opibus et orbitate silanae maritus poteretur illa spe ultionis oblata parat accusatores ex clientibus suis iturium et caluisium non uetera et saepius iam audita deferens quod britannici mortem lugeret aut octauiae iniurias euulgaret sed destinauisse eam rubellium plautum per maternam originem pari ac nero gradu a diuo augusto ad res nouas extollere coniugioque eius et imperio rem publicam rursus inuadere haec iturius et caluisius atimeto domitiae neronis amitae liberto aperiunt qui laetus oblatis quippe inter agrippinam et domitiam infensa aemulatio exercebatur paridem histrionem libertum et ipsum domitiae impulit ire propere crimenque atrociter deferre prouecta nox erat et neroni per uinolentiam trahebatur cum ingreditur paris solitus alioquin id temporis luxus principis intendere sed tunc compositus ad maestitiam expositoque indicii ordine ita audientem exterret ut non tantum matrem plautumque interficere sed burrum etiam demouere praefectura destinaret tamquam agrippinae gratia prouectum et uicem reddentem fabius rusticus auctor est scriptos esse ad caecinam tuscum codicillos mandata ei praetoriarum cohortium cura sed ope senecae dignationem burro retentam plinius et cluuius nihil dubitatum de fide praefecti referunt sane fabius inclinat ad laudes senecae cuius amicitia floruit nos consensum auctorum secuturi quae diuersa prodiderint sub nominibus ipsorum trademus nero trepidus et interficiendae matris auidus non prius differri potuit quam burrus necem eius promitteret si facinoris coargueretur sed cuicumque nedum parenti defensionem tribuendam nec accusatores adesse sed uocem unius et ex inimica domo adferri reputare t tenebras et uigilatam conuiuio noctem omniaque temeritati et inscitiae propiora sic lenito principis metu et luce orta itur ad agrippinam ut nosceret obiecta dissolueretque uel poenas lueret burrus iis mandatis seneca coram fungebatur aderant et ex libertis arbitri sermonis deinde a burro postquam crimina et auctores exposuit minaciter actum et agrippina ferociae memor non miror inquit silanam numquam edito partu matrum adfectus ignotos habere neque enim proinde a parentibus liberi quam ab impudica adulteri mutantur nec si iturius et caluisius adesis omnibus fortunis nouissimam suscipiendae accusationis operam anui rependunt ideo aut mihi infamia parricidii aut caesari conscientia subeunda est nam domitiae inimicitiis gratias agerem si beneuolentia mecum in neronem meum certaret nunc per concubinum atimetum et histrionem paridem 