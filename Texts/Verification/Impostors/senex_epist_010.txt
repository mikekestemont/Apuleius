timet seruit honestum omne securum est tranquillum est si recusat aliquid si complorat si malum iudicat perturbationem recepit et in magna discordia uolutatur hinc enim species recti uocat illinc suspicio mali retrahit itaque qui honeste aliquid facturus est quidquid opponitur id etiam si incommodum putat malum non putet uelit libens faciat omne honestum iniussum incoactumque est sincerum et nulli malo mixtum scio quid mihi responderi hoc loco possit hoc nobis persuadere conaris nihil interesse utrum aliquis in gaudio sit an in eculeo iaceat ac tortorem suum lasset poteram respondere epicurus quoque ait sapientem si in phalaridis tauro peruratur exclamaturum dulce est et ad me nihil pertinet quid miraris si ego paria bona dico alterius in conuiuio iacentis alterius inter tormenta fortissime stantis cum quod incredibilius est dicat epicurus dulce esse torreri sed hoc respondeo plurimum interesse inter gaudium et dolorem si quaeratur electio alterum petam alterum uitabo illud secundum naturam est hoc contra quamdiu sic aestimantur magno inter se dissident spatio cum ad uirtutem uentum est utraque par est et quae per laeta procedit et quae per tristia nullum habet momentum uexatio et dolor et quidquid aliud incommodi est uirtute enim obruitur quemadmodum minuta lumina claritas solis obscurat sic dolores molestias iniurias uirtus magnitudine sua elidit atque opprimit et quocumque affulsit ibi quidquid sine illa apparet exstinguitur nec magis ullam portionem habent incommoda cum in uirtutem inciderunt quam in mari nimbus hoc ut scias ita esse ad omne pulchrum uir bonus sine ulla cunctatione procurret stet illic licet carnifex stet tortor atque ignis perseuerabit nec quid passurus sed quid facturus sit aspiciet et se honestae rei tamquam bono uiro credet utilem illam sibi iudicabit tutam prosperam eundem locum habebit apud illum honesta res sed tristis atque aspera quem uir bonus pauper aut exul aut exilis ac pallidus agedum pone ex alia parte uirum bonum diuitiis abundantem ex altera nihil habentem sed in se omnia uterque aeque uir bonus erit etiam si fortuna dispari utetur idem ut dixi in rebus iudicium est quod in hominibus aeque laudabilis uirtus est in corpore ualido ac libero posita quam in morbido ac uincto ergo tuam quoque uirtutem non magis laudabis si corpus illi tuum integrum fortuna praestiterit quam si ex aliqua parte mutilatum alioqui hoc erit ex seruorum habitu dominum aestimare omnia enim ista in quae dominium casus exercet serua sunt pecunia et corpus et honores imbecilla fluida mortalia possessionis incertae illa rursus libera et inuicta opera uirtutis quae non ideo magis appetenda sunt si benignius a fortuna tractantur nec minus si aliqua iniquitate rerum premuntur quod amicitia in hominibus est hoc in rebus appetitio non puto magis amares uirum bonum locupletem quam pauperem nec robustum et lacertosum quam gracilem et languidi corporis ergo ne rem quidem magis appetes aut amabis hilarem ac pacatam quam distractam et operosam aut si hoc est magis diliges ex duobus aeque bonis uiris nitidum et unctum quam puluerulentum et horrentem deinde hoc usque peruenies ut magis diligas integrum omnibus membris et illaesum quam debilem aut luscum paulatim fastidium tuum illo usque procedet ut ex duobus aeque iustis ac prudentibus comatum et crispulum malis ubi par in utroque uirtus est non comparet aliarum rerum inaequalitas omnia enim alia non partes sed accessiones sunt num quis tam iniquam censuram inter suos agit ut sanum filium quam aegrum magis diligat procerumue et excelsum quam breuem aut modicum fetus suos non distinguunt ferae et se in alimentum pariter omnium sternunt aues ex aequo partiuntur cibos ulixes ad ithacae suae saxa sic properat quemadmodum agamemnon ad micenarum nobiles muros nemo enim patriam quia magna est amat sed quia sua quorsus haec pertinent ut scias uirtutem omnia opera uelut fetus suos isdem oculis intueri aeque indulgere omnibus et quidem impensius laborantibus quoniam quidem etiam parentium amor magis in ea quorum miseretur inclinat uirtus quoque opera sua quae uidet affici et premi non magis amat sed parentium bonorum more magis complectitur ac fouet quare non est ullum bonum altero maius quia non est quicquam apto aptius quia plano nihil est planius non potes dicere hoc magis par esse alicui quam illud ergo nec honesto honestius quicquam est quod si par omnium uirtutum natura est tria genera bonorum in aequo sunt ita dico in aequo est moderate gaudere et moderate dolere laetitia illa non uincit hanc animi firmitatem sub tortore gemitus deuorantem illa bona optabilia haec mirabilia sunt utraque nihilominus paria quia quidquid incommodi est ui tanto maioris boni tegitur quisquis haec imparia iudicat ab ipsis uirtutibus auertit oculos et exteriora circumspicit bona uera idem pendent idem patent illa falsa multum habent uani itaque speciosa et magna contra uisentibus cum ad pondus reuocata sunt fallunt ita est mi lucili quidquid uera ratio commendat solidum et aeternum est firmat animum attollitque semper futurum in excelso illa quae temere laudantur et uulgi sententia bona sunt inflant inanibus laetos rursus ea quae timentur tamquam mala iniciunt formidinem mentibus et illas non aliter quam animalia specie periculi agitant utraque ergo res sine causa animum et diffundit et mordet nec illa gaudio nec haec metu digna est sola ratio immutabilis et iudicii tenax est non enim seruit sed imperat sensibus ratio rationi par est sicut rectum recto ergo et uirtus uirtuti nihil enim aliud est uirtus quam recta ratio omnes uirtutes rationes sunt rationes sunt si rectae sunt si rectae sunt et pares sunt qualis ratio est tales et actiones sunt ergo omnes pares sunt nam cum similes rationi sint similes et inter se sunt pares autem actiones inter se esse dico qua honestae rectaeque sunt ceterum magna habebunt discrimina uariante materia quae modo latior est modo angustior modo illustris modo ignobilis modo ad multos pertinens modo ad paucos in omnibus tamen istis id quod optimum est par est honestae sunt tamquam uiri boni omnes pares sunt qua boni sunt sed habent differentias aetatis alius senior est alius iunior habent corporis alius formosus alius deformis est habent fortunae ille diues hic pauper est ille gratiosus potens urbibus notus et populis hic ignotus plerisque et obscurus sed per illud quo boni sunt pares sunt de bonis ac malis sensus non iudicat quid utile sit quid inutile ignorat non potest ferre sententiam nisi in rem praesentem perductus est nec futuri prouidus est nec praeteriti memor quid sit consequens nescit ex hoc autem rerum ordo seriesque contexitur et unitas uitae per rectum iturae ratio ergo arbitra est bonorum ac malorum aliena et externa pro uilibus habet et ea quae neque bona sunt neque mala accessiones minimas ac leuissimas iudicat omne enim illi bonum in animo est ceterum bona quaedam prima existimat ad quae ex proposito uenit tamquam uictoriam bonos liberos salutem patriae quaedam secunda quae non apparent nisi in rebus aduersis tamquam aequo animo pati morbum ignem exsilium quaedam media quae nihilo magis secundum naturam sunt quam contra naturam tamquam prudenter ambulare composite sedere non enim minus secundum naturam est sedere quam stare aut ambulare duo illa bona superiora diuersa sunt prima enim secundum naturam sunt gaudere liberorum pietate patriae incolumitate secunda contra naturam sunt fortiter obstare tormentis et sitim perpeti morbo urente praecordia quid ergo aliquid contra naturam bonum est minime sed id aliquando contra naturam est in quo bonum illud exsistit uulnerari enim et subiecto igne tabescere et aduersa ualetudine affligi contra naturam est sed inter ista seruare animum infatigabilem secundum naturam est et ut quod uolo exprimam breuiter materia boni aliquando contra naturam est bonum numquam quoniam bonum sine ratione nullum est sequitur autem ratio naturam quid est ergo ratio naturae imitatio quod est summum hominis bonum ex naturae uoluntate se gerere non est inquit dubium quin felicior pax sit numquam lacessita quam multo reparata sanguine non est dubium inquit quin felicior res sit inconcussa ualetudo quam ex grauibus morbis et extrema minitantibus in tutum ui quadam et patientia educta eodem modo non erit dubium quin maius bonum sit gaudium quam obnixus animus ad perpetiendos cruciatus uulnerum aut ignium minime illa enim quae fortuita sunt plurimum discriminis recipiunt aestimantur enim utilitate sumentium bonorum unum propositum est consentire naturae hoc contingere in omnibus par est cum alicuius in senatu sententiam sequimur non potest dici ille magis assentitur quam ille ab omnibus in eandem sententiam itur idem de uirtutibus dico omnes naturae assentiuntur idem de bonis dico omnia naturae assentiuntur alter adulescens decessit alter senex aliquis protinus infans cui nihil amplius contigit quam prospicere uitam omnes hi aeque fuere mortales etiam si mors aliorum longius uitam passa est procedere aliorum in medio flore praecidit aliorum interrupit ipsa principia alius inter cenandum solutus est alterius continuata mors somno est aliquem concubitus exstinxit his oppone ferro transfossos aut exanimatos serpentium morsu aut fractos ruina aut per longam neruorum contractionem extortos minutatim aliquorum melior dici aliquorum peior potest exitus mors quidem omnium par est per quae ueniunt diuersa sunt in id quod desinunt unum est mors nulla maior aut minor est habet enim eundem in omnibus modum finisse uitam idem tibi de bonis dico hoc bonum inter meras uoluptates hoc est inter tristia et acerba illud fortunae indulgentiam rexit hoc uiolentiam domuit utrumque aeque bonum est quamuis illud plana et molli uia ierit hoc aspera idem enim finis omnium est bona sunt laudanda sunt uirtutem rationemque comitantur uirtus aequat inter se quidquid agnoscit nec est quare hoc inter nostra placita mireris apud epicurum duo bona sunt ex quibus summum illud beatumque componitur ut corpus sine dolore sit animus sine perturbatione haec bona non crescunt si plena sunt quo enim crescet quod plenum est dolore corpus caret quid ad hanc accedere indolentiam potest animus constat sibi et placidus est quid accedere ad hanc tranquillitatem potest quemadmodum serenitas caeli non recipit maiorem adhuc claritatem in sincerissimum nitorem repurgata sic hominis corpus animumque curantis et bonum suum ex utroque nectentis perfectus est status et summam uoti sui inuenit si nec aestus animo est nec dolor corpori si qua extra blandimenta contingunt non augent summum bonum sed ut ita dicam condiunt et oblectant absolutum enim illud humanae naturae bonum corporis et animi pace contentum est dabo apud epicurum tibi etiam nunc simillimam huic nostrae diuisionem bonorum alia enim sunt apud illum quae malit contingere sibi ut corporis quietem ab omni incommodo liberam et animi remissionem bonorum suorum contemplatione gaudentis alia sunt quae quamuis nolit accidere nihilominus laudat et comprobat tamquam illam quam paulo ante dicebam malae ualetudinis et dolorum grauissimorum perpessionem in qua epicurus fuit illo summo ac fortunatissimo die suo ait enim se uesicae et exulcerati uentris tormenta tolerare ulteriorem doloris accessionem non recipientia esse nihilominus sibi illum beatum diem beatum autem diem agere nisi qui est in summo bono non potest ergo et apud epicurum sunt haec bona quae malles non experiri sed quia ita res tulit et amplexanda et laudanda et exaequanda summis sunt non potest dici hoc non esse par maximis bonum quod beatae uitae clausulam imposuit cui epicurus extrema uoce gratias egit permitte mihi lucili uirorum optime aliquid audacius dicere si ulla bona maiora esse aliis possent haec ego quae tristia uidentur mollibus illis et delicatis praetulissem haec maiora dixissem maius est enim difficilia perfringere quam laeta moderari eadem ratione fit scio ut aliquis felicitatem bene et ut calamitatem fortiter ferat aeque esse fortis potest qui pro uallo securus excubuit nullis hostibus castra temptantibus et qui succisis poplitibus in genua se excepit nec arma dimisit macte uirtute esto sanguinulentis et ex acie redeuntibus dicitur itaque haec magis laudauerim bona exercitata et fortia et cum fortuna rixata ego dubitem quin magis laudem truncam illam et retorridam manum mucii quam cuiuslibet fortissimi saluam stetit hostium flammarumque contemptor et manum suam in hostili foculo destillantem perspectauit donec porsina cuius poenae fauebat gloriae inuidit et ignem inuito eripi iussit hoc bonum quidni inter prima numerem tantoque maius putem quam illa secura et intemptata fortunae quanto rarius est hostem amissa manu uicisse quam armata quid ergo inquis hoc bonum tibi optabis quidni hoc enim nisi qui potest et optare non potest facere an potius optem ut malaxandos articulos exoletis meis porrigam ut muliercula aut aliquis in mulierculam ex uiro uersus digitulos meos ducat quidni ego feliciorem putem mucium quod sic tractauit ignem quasi illam manum tractatori praestitisset in integrum restituit quidquid errauerat confecit bellum inermis ac mancus et illa manu trunca reges duos uicit uale lxuii ut a communibus initium faciam uer aperire se coepit sed iam inclinatum in aestatem quo tempore calere debebat intepuit nec adhuc illi fides est saepe enim in hiemem reuoluitur uis scire quam dubium adhuc sit nondum me committo frigidae uerae adhuc rigorem eius infringo hoc est inquis nec calidum nec frigidum pati ita est mi lucili iam aetas mea contenta est suo frigore uix media regelatur aestate itaque maior pars in uestimentis degitur ago gratias senectuti quod me lectulo affixit quidni gratias illi hoc nomine agam quidquid debebam nolle non possum cum libellis mihi plurimus sermo est si quando interuenerunt epistulae tuae tecum esse mihi uideor et sic afficior animo tamquam tibi non rescribam sed respondeam itaque et de hoc quod quaeris quasi colloquar tecum quale sit una scrutabimur quaeris an omne bonum optabile sit si bonum est inquis fortiter torqueri et magno animo uri et patienter aegrotare sequitur ut ista optabilia sint nihil autem uideo ex istis uoto dignum neminem certe adhuc scio eo nomine uotum soluisse quod flagellis caesus esset aut podagra distortus aut eculeo longior factus distingue mi lucili ista et intelleges esse in iis aliquid optandum tormenta abesse a me uelim sed si sustinenda fuerint ut me in illis fortiter honeste animose geram optabo quidni ego malim non incidere bellum sed si inciderit ut uulnera ut famem et omnia quae bellorum necessitas affert generose feram optabo ton sum tam demens ut aegrotare cupiam sed si aegrotandum fuerit ut nihil intemperanter nihil effeminate faciam optabo ita non incommoda optabilia sunt sed uirtus qua perferuntur incommoda quidam ex nostris existimant omnium istorum fortem tolerantiam non esse optabilem sed ne abominandam quidem quia uoto purum bonum peti debet et tranquillum et extra molestiam positum ego dissentio quare primum quia fieri non potest ut aliqua res bona quidem sit sed optabilis non sit deinde si uirtus optabilis est nullum autem sine uirtute bonum et omne bonum optabile est deinde etiam si tormentorum fortis patientia optabilis est etiam nunc interrogo nempe fortitudo optabilis est atqui pericula contemnit et prouocat pulcherrima pars eius maximeque mirabilis illa est non cedere ignibus obuiam ire uulneribus interdum tela ne uitare quidem sed pectore excipere si fortitudo optabilis est et tormenta patienter ferre optabile est hoc enim fortitudinis pars est sed separa ista ut dixi nihil erit quod tibi faciat errorem non enim pati tormenta optabile est sed pati fortiter illud opto fortiter quod est uirtus quis tamen umquam hoc sibi optauit quaedam uota aperta et professa sunt cum particulatim fiunt quaedam latent cum uno uoto multa comprensa sunt tamquam opto mihi uitam honestam uita autem honesta actionibus uariis constat in hac es reguli arca catonis scissum manu sua uulnus rutili exsilium calix uenenatus qui socraten transtulit e carcere in caelum ita cum optaui mihi uitam honestam et haec optaui sine quibus interdum honesta non potest esse o terque quaterque beati quis ante ora patrum troiae sub moenibus altis contigit oppetere quid interest optes hoc alicui an optabile fuisse fatearis decius se pro re publica deuouit et in medios hostes concitato equo mortem petens irruit alter post hunc paternae uirtutis aemulus conceptis sollemnibus ac iam familiaribus uerbis in aciem confertissimam incucurrit de hoc sollicitus tantum ut litaret optabilem rem putans bonam mortem dubitas ergo an optimum sit memorabilem mori et in aliquo opere uirtutis cum aliquis tormenta fortiter patitur omnibus uirtutibus utitur fortasse una in promptu sit et maxime appareat patientia ceterum illic est fortitudo cuius patientia et perpessio et tolerantia rami sunt illic est prudentia sine qua nullum initur consilium quae suadet quod effugere non possis quam fortissime ferre illic est constantia quae deici loco non potest et propositum nulla ui extorquente dimittit illic est indiuiduus ille comitatus uirtutum quidquid honeste fit una uirtus facit sed ex consilii sententia quod autem ab omnibus uirtutibus comprobatur etiam si ab una fieri uidetur optabile est quid tu existimas ea tantum optabilia esse quae per uoluptatem et otium ueniunt quae excipiuntur foribus ornatis sunt quaedam tristis uultus bona sunt quaedam uota quae non gratulantium coetu sed adorantium uenerantiumque celebrantur ita tu non putas regulum optasse ut ad poenos perueniret indue magni uiri animum et ab opinionibus uulgi secede paulisper cape quantam debes uirtutis pulcherrimae ac magnificentissimae speciem quae nobis non ture nec sertis sed sudore ct sanguine colenda est aspice m catonem sacro illi pectori purissimas manus admouentem et uulnera parum alte demissa laxantem utrum tandem illi dicturus es uellem quae uelles et moleste fero an feliciter quod agis hoc loco mihi demetrius noster occurrit qui uitam securam et sine ullis fortunae incursionibus mare mortuum uocat nihil habere ad quod exciteris ad quod te concites cuius denuntiatione et incursu firmitatem animi tui temptes sed in otio inconcusso iacere non est tranquillitas malacia est attalus stoicus dicere solebat malo me fortuna in castris suis quam in deliciis habeat torqueor sed fortiter bene est occidor sed fortiter bene est audi epicurum dicet et dulce est ego tam honestae rei ac seuerae numquam molle nomen imponam uror sed inuictus quidni hoc optabile sit non quod urit me ignis sed quod non uincit nihil est uirtute praestantius nihil pulchrius et bonum est et optabile quidquid ex huius geritur imperio uale lxuiii consilio tuo accedo absconde te in otio sed et ipsum otium absconde hoc te facturum stoicorum etiam si non praecepto at exemplo licet scias sed ex praecepto quoque facies et tibi et cui uoles approbaris nec ad omnem rem publicam mittimus nec semper nec sine ullo fine praeterea cum sapienti rem publicam ipso dignam dedimus id est mundum non est extra rem publicam etiam si recesserit immo fortasse relicto uno angulo in maiora atque ampliora transit et caelo impositus intellegit cum sellam aut tribunal ascenderet quam humili loco sederit depone hoc apud te numquam plus agere sapientem quam cum in conspectum eius diuina atque humana uenerunt nunc ad illud reuertor quod suadere tibi coeperam ut otium tuum ignotum sit non est quod inscribas tibi philosophiam ac quietem aliud proposito tuo nomen impone ualetudinem et imbecillitatem uocato et desidiam gloriari otio iners ambitio est animalia quaedam ne inueniri possint uestigia sua circa ipsum cubile confundunt idem tibi faciendum est alioqui non deerunt qui persequantur multi aperta transeunt condita et abstrusa rimantur furem signata sollicitant uile uidetur quidquid patet aperta effractarius praeterit hos mores habet populus hos imperitissimus quisque in secreta irrumpere cupit optimum itaque est non iactare otium suum iactandi autem genus est nimis latere et a conspectu hominum secedere ille tarentum se abdidit ille neapoli inclusus est ille multis annis non transit domus suae limen conuocat turbam quisquis otio suo aliquam fabulam imposuit cum secesseris non est hoc agendum ut de te homines loquantur sed ut ipse tecum loquaris quid autem loqueris quod homines de aliis libentissime faciunt de te apud te male existima assuesces et dicere uerum et audire id autem maxime tracta quod in te esse infirmissimum senties nota habet sui quisque corporis uitia itaque alius uomitu leuat stomachum alius frequenti cibo fulcit alius interposito ieiunio corpus exhaurit et purgat ii quorum pedes dolor repetit aut uino aut balineo abstinent in cetera neglegentes huic a quo saepe infestantur occurrunt sic in animo nostro sunt quaedam quasi causariae partes quibus adhibenda curatio est quid in otio facio ulcus meum curo si ostenderem tibi pedem turgidum liuidam manum aut contracti cruris aridos neruos permitteres mihi uno loco iacere et fouere morbum meum maius malum est hoc quod non possum tibi ostendere in pectore ipso collectio et uomica est nolo nolo laudes nolo dicas o magnum uirum contempsit omnia et damnatis humanae uitae furoribus fugit nihil damnaui nisi me non est quod proficiendi causa uenire ad me uelis erras qui hinc aliquid auxili speras non medicus sed aeger hic habitat malo illa cum discesseris dicas ego istum beatum hominem putabam et eruditum erexeram aures destitutus sum nihil uidi nihil audiui quod concupiscerem ad quod reuerterer si hoc sentis si hoc loqueris aliquid profectum est malo ignoscas otio meo quam inuideas otium inquis seneca commendas mihi ad epicureas uoces delaberis otium tibi commendo in quo maiora agas et pulchriora quam quae reliquisti pulsare superbas potentiorum fores digerere in litteram senes orbos plurimum in foro posse inuidiosa potentia ac breuis est et si uerum aestimes sordida ille me gratia forensi longe antecedet ille stipendiis militaribus et quaesita per hoc dignitate ille clientium turba cui in turba par esse non possum plus habent gratiae est tanti ab omnibus uinci dum a me fortuna uincatur utinam quidem hoc propositum sequi olim fuisset animus tibi utinam de uita beata non in conspectu mortis ageremus sed nunc quoque non moramur multa enim quae superuacua esse et inimica credituri fuimus rationi nunc experientiae credimus quod facere solent qui serius exierunt et uolunt tempus celeritate reparare calcar addamus haec aetas optime facit ad haec studia iam despumauit iam uitia primo feruore adulescentiae indomita lassauit non multum superest ut exstinguat et quando inquis tibi proderit istud quod in exitu discis aut in quam rem in hanc ut exeam melior non est tamen quod existimes ullam aetatem aptiorem esse ad bonam mentem quam quae se multis experimentis longa ac frequenti rerum paenitentia domuit quae ad salutaria mitigatis affectibus uenit hoc est huius boni tempus quisquis senex ad sapientiam peruenit annis peruenit uale lxix mutare te loca et aliunde alio transilire nolo primum quia tam frequens migratio instabilis animi est coalescere otio non potest nisi desit circumspicere et errare ut animum possis continere primum corporis tui fugam siste deinde plurimum remedia continuata proficiunt interrumpenda non est quies et uitae prioris obliuio sine dediscere oculos tuos sine aures assuescere sanioribus uerbis quotiens processeris in ipso transitu aliqua quae renouent cupiditates tuas tibi occurrent quemadmodum ei qui amorem exuere conatur euitanda est omnis admonitio dilecti corporis nihil enim facilius quam amor recrudescit ita qui deponere uult desideria rerum omnium quarum cupiditate flagrauit et oculos et aures ab iis quae reliquit auertat cito rebellat affectus quocumque se uerterit pretium aliquod praesens occupationis suae aspiciet nullum sine auctoramento malum est auaritia pecuniam promittit luxuria multas ac uarias uoluptates ambitio purpuram et plausum et ex hoc potentiam et quidquid potest potentia mercede te uitia sollicitant hic tibi gratis uiuendum est uix effici toto saeculo potest ut uitia tam longa licentia tumida subigantur et iugum accipiant nedum si tam breue tempus interuallis discindimus unam quamlibet rem uix ad perfectum perducit assidua uigilia et intentio si me quidem uelis audire hoc meditare et exerce ut mortem et excipias et si ita res suadebit accersas interest nihil illa ad nos ueniat an ad illam nos illud imperitissimi cuiusque uerbum falsum esse tibi ipse persuade bella res est mori sua morte nemo moritur nisi sua morte illud praeterea tecum licet cogites nemo nisi suo die moritur nihil perdis ex tuo tempore nam quod relinquis alienum est uale lxx post longum interuallum pompeios tuos uidi in conspectum adulescentiae meae reductus sum quidquid illic iuuenis feceram uidebar mihi facere adhuc posse et paulo ante fecisse praenauigauimus lucili uitam et quemadmodum in mari ut ait uergilius noster terraeque urbesque recedunt sic in hoc cursu rapidissimi temporis primum pueritiam abscondimus deinde adulescentiam deinde quidquid est illud inter iuuenem et senem medium in utriusque confinio positum deinde ipsius senectutis optimos annos nouissime incipit ostendi publicus finis generis humani scopulum esse illum putamus dementissimi portus est aliquando petendus numquam recusandus in quem si quis intra primos annos delatus est non magis queri debet quam qui cito nauigauit alium enim ut scis uenti segnes ludunt ac detinent et tranquillitatis lentissimae taedio lassant alium pertinax flatus celerrime perfert idem euenire nobis puta alios uita uelocissime adduxit quo ueniendum erat etiam cunctantibus alios macerauit et coxit quae ut scis non semper retinenda est non enim uiuere bonum est sed bene uiuere itaque sapiens uiuet quantum debet non quantum potest uidebit ubi uicturus sit cum quibus quomodo quid acturus cogitat semper qualia uita non quanta sit sit si multa occurrunt molesta et tranquillitatem turbantia emittit se nec hoc tantum in necessitate ultima facit sed cum primum illi coepit suspecta esse fortuna diligenter circumspicit numquid illic desinendum sit nihil existimat sua referre faciat finem an accipiat tardius fiat an citius non tamquam de magno detrimento timet nemo multum ex stilicidio potest perdere citius mori aut tardius ad rem non pertinet bene mori aut male ad rem pertinet bene autem mori est effugere male uiuendi periculum itaque effeminatissimam uocem illius rhodii existimo qui cum in caueam coniectus esset a tiranno et tamquam ferum aliquod animal aleretur suadenti cuidam ut abstineret cibo omnia inquit homini dum uiuit speranda sunt ut sit hoc uerum non omni pretio uita emenda est quaedam licet magna licet certa sint tamen ad illa turpi infirmitatis confessione non ueniam ego cogitem in eo qui uiuit omnia posse fortunam potius quam cogitem in eo qui scit mori nil posse fortunam aliquando tamen etiam si certa mors instabit et destinatum sibi supplicium sciet non commodabit poenae suae manum sibi commodaret stultitia est timore mortis mori uenit qui occidat exspecta quid occupas quare suscipis alienae crudelitatis procurationem utrum inuides carnifici tuo an parcis socrates potuit abstinentia finire uitam et inedia potius quam ueneno mori triginta tamen dies in carcere et in exspectatione mortis exegit non hoc animo tamquam omnia fieri possent tamquam multas spes tam longum tempus reciperet sed ut praeberet se legibus ut fruendum amicis extremum socraten daret quid erat stultius quam mortem contemnere uenenum timere scribonia grauis femina amita drusi libonis fuit adulescentis tam stolidi quam nobilis maiora sperantis quam illo saeculo quisquam sperare poterat aut ipse ullo cum aeger a senatu in lectica relatus esset non sane frequentibus exsequis omnes enim necessarii deseruerant impie iam non reum sed funus habere coepit consilium utrum conscisceret mortem an exspectaret cui scribonia quid te inquit delectat alienum negotium agere non persuasit illi manus sibi attulit nec sine causa nam post diem tertium aut quartum inimici moriturus arbitrio si uiuit alienum negotium agit non possis itaque de re in uniuersum pronuntiare cum mortem uis externa denuntiat occupanda sit an exspectanda multa enim sunt quae in utramque partem trahere possunt si altera mors cum tormento altera simplex et facilis est quidni huic inicienda sit manus quemadmodum nauem eligam nauigaturus et domum habitaturus sic mortem exiturus e uita praeterea quemadmodum non utique melior est longior uita sic peior est utique mors longior in nulla re magis quam in morte morem animo gerere debemus exeat qua impetum cepit siue ferrum appetit siue laqueum siue aliquam potionem uenas occupantem pergat et uincula seruitutis abrumpat uitam et aliis approbare quisque debet mortem sibi optima est quae placet stulte haec cogitantur aliquis dicet me parum fortiter fecisse aliquis nimis temere aliquis fuisse aliquod genus mortis animosius uis tu cogitare id in manibus esse consilium ad quod fama non pertinet hoc unum intuere ut te fortunae quam celerrime eripias alioquin aderunt qui de facto tuo male existiment inuenies etiam professos sapientiam qui uim afferendam uitae suae negent et nefas iudicent ipsum interemptorem sui fieri exspectandum esse exitum 