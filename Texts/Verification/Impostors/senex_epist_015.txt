inpudicus morbum profitetur ac publicat tunc petulans non linguam non manum continet crescit insolenti superbia crudelitas saeuo malignitas liuido omne uitium laxatur et prodit adice illam ignorationem sui dubia et parum explanata uerba incertos oculos gradum errantem uertiginem capitis tecta ipsa mobilia uelut aliquo turbine circumagente totam domum stomachi tormenta cum efferuescit merum ac uiscera ipsa distendit tunc tamen utcumque tolerabile est dum illi uis sua est quid cum somno uitiatur et quae ebrietas fuit cruditas facta est cogita quas clades ediderit publica ebrietas haec acerrimas gentes bellicosasque hostibus tradidit haec multorum annorum pertinaci bello defensa moenia patefecit haec contumacissimos et iugum recusantes in alienum egit arbitrium haec inuictos acie mero domuit alexandrum cuius modo feci mentionem tot itinera tot proelia tot hiemes per quas uicta temporum locorumque difficultate transierat tot flumina ex ignoto cadentia tot maria tutum dimiserunt intemperantia bibendi et ille herculaneus ac fatalis sciphus condidit quae gloria est capere multum cum penes te palma fuerit et propinationes tuas strati somno ac uomitantes recusauerint cum superstes toti conuiuio fueris cum omnes uiceris uirtute magnifica et nemo uini tam capax fuerit uinceris a dolio m antonium magnum uirum et ingeni nobilis quae alia res perdidit et in externos mores ac uitia non romana traiecit quam ebrietas nec minor uino cleopatrae amor haec illum res hostem rei publicae haec hostibus suis inparem reddidit haec crudelem fecit cum capita principum ciuitatis cenanti referrentur cum inter apparatissimas epulas luxusque regales ora ac manus proscriptorum recognosceret cum uino grauis sitiret tamen sanguinem intolerabile erat quod ebrius fiebat cum haec faceret quanto intolerabilius quod haec in ipsa ebrietate faciebat fere uinolentiam crudelitas sequitur uitiatur enim exasperaturque sanitas mentis quemadmodum morosos difficilesque faciunt diutini morbi et ad minimam rabidos offensionem ita ebrietates continuae efferant animos nam cum saepe apud se non sint consuetudo insaniae durat et uitia uino concepta etiam sine illo ualent dic ergo quare sapiens non debeat ebrius fieri deformitatem rei et inportunitatem ostende rebus non uerbis quod facillimum est proba istas quae uoluptates uocantur ubi transcenderunt modum poenas esse nam si illud argumentaberis sapientem multo uino non inebriari et retinere rectum tenorem etiam si temulentus sit licet colligas nec ueneno poto moriturum nec sopore sumpto dormiturum nec elleboro accepto quidquid in uisceribus haerebit eiecturum deiecturumque sed si temptantur pedes lingua non constat quid est quare illum existimes in parte sobrium esse in parte ebrium uale l annaei epistularum moralium ad lucilium liber undecimus tertius decimus lxxxiu itinera ista quae segnitiam mihi excutiunt et ualetudini meae prodesse iudico et studiis quare ualetudinem adiuuent uides cum pigrum me et neglegentem corporis litterarum amor faciat aliena opera exerceor studio quare prosint indicabo a lectionibus non recessi sunt autem ut existimo necessariae primum ne sim me uno contentus deinde ut cum ab aliis quaesita cognouero tum et de inuentis iudicem et cogitem de inueniendis alit lectio ingenium et studio fatigatum non sine studio tamen reficit nec scribere tantum nec tantum legere debemus altera res contristabit uires et exhauriet de stilo dico altera soluet ac diluet inuicem hoc et illo commeandum est et alterum altero temperandum ut quidquid lectione collectum est stilus redigat in corpus apes ut aiunt debemus imitari quae uagantur et flores ad mel faciendum idoneos carpunt deinde quidquid attulere disponunt ac per fauos digerunt et ut uergilius noster ait liquentia mella stipant et dulci distendunt nectare cellas de illis non satis constat utrum sucum ex floribus ducant qui protinus mel sit an quae collegerunt in hunc saporem mixtura quadam et proprietate spiritus sui mutent quibusdam enim placet non faciendi mellis scientiam esse illis sed colligendi aiunt inueniri apud indos mel in arundinum foliis quod aut ros illius caeli aut ipsius arundinis umor dulcis et pinguior gignat in nostris quoque herbis uim eandem sed minus manifestam et notabilem poni quam persequatur et contrahat animal huic rei genitum quidam existimant conditura et dispositione in hanc qualitatem uerti quae ex tenerrimis uirentium florentiumque decerpserint non sine quodam ut ita dicam fermento quo in unum diuersa coalescunt sed ne ad aliud quam de quo agitur abducar nos quoquehas apes debemus imitari et quaecumque ex diuersa lectione congessimus separare melius enim distincta seruantur deinde adhibita ingenii nostri cura et facultate in unum saporem uaria illa libamenta confundere ut etiam si apparuerit unde sumptum sit aliud tamen esse quam unde sumptum est appareat quod in corpore nostro uidemus sine ulla opera nostra facere naturam alimenta quae accepimus quamdiu in sua qualitate perdurant et solida innatant stomacho onera sunt at cum ex eo quod erant mutata sunt tunc demum in uires et in sanguinem transeunt idem in his quibus aluntur ingenia praestemus ut quaecumque hausimus non patiamur integra esse ne aliena sint concoquamus illa alioqui in memoriam ibunt non in ingenium adsentiamur illis fideliter et nostra faciamus ut unum quiddam fiat ex multis sicut unus numerus fit ex singulis cum minores summas et dissidentes conputatio una conprendit hoc faciat animus noster omnia quibus est adiutus abscondat ipsum tantum ostendat quod effecit etiam si cuius in te comparebit similitudo quem admiratio tibi altius fixerit similem esse te uolo quomodo filium non quomodo imaginem imago res mortua est quid ergo non intellegetur cuius imiteris orationem cuius argumentationem cuius sententias puto aliquando ne intellegi quidem posse si magni uir ingenii omnibus quae ex quo uoluit exemplari traxit formam suam inpressit ut in unitatem illa conpetant non uides quam multorum uocibus chorus constet unus tamen ex omnibus redditur aliqua illic acuta est aliqua grauis aliqua media accedunt uiris feminae interponuntur tibiae singulorum illic latent uoces omnium apparent de choro dico quem ueteres philosophi nouerant in commissionibus nostris plus cantorum est quam in theatris olim spectatorum fuit cum omnes uias ordo canentium impleuit et cauea aeneatoribus cincta est et ex pulpito omne tibiarum genus organorumque consonuit fit concentus ex dissonis talem animum esse nostrum uolo multae in illo artes multa praecepta sint multarum aetatum exempla sed in unum conspirata quomodo inquis hoc effici poterit adsidua intentione si nihil egerimus nisi ratione suadente nihil uitauerimus nisi ratione suadente hanc si audire uolueris dicet tibi relinque ista iamdudum ad quae discurritur relinque diuitias aut periculum possidentium aut onus relinque corporis atque animi uoluptates molliunt et eneruant relinque ambitum tumida res est uana uentosa nullum habet terminum tam sollicita est ne quem ante se uideat quam ne secum laborat inuidia et quidem duplici uides autem quam miser sit si is cui inuidetur et inuidet intueris illas potentium domos illa tumultuosa rixa salutantium limina multum habent contumeliarum ut intres plus cum intraueris praeteri istos gradus diuitum et magno adgestu suspensa uestibula non in praerupto tantum istic stabis sed in lubrico huc potius te ad sapientiam derige tranquillissimasque res eius et simul amplissimas pete quaecumque uidentur eminere in rebus humanis quamuis pusilla sint et comparatione humillimorum exstent per difficiles tamen et arduos tramites adeuntur confragosa in fastigium dignitatis uia est at si conscendere hunc uerticem libet cui se fortuna summisit omnia quidem sub te quae pro excelsissimis habentur aspicies sed tamen uenies ad summa per planum uale lxxxu peperceram tibi et quidquid nodosi adhuc supererat praeterieram contentus quasi gustum tibi dare eorum quae a nostris dicuntur ut probetur uirtus ad explendam beatam uitam sola satis efficax iubes me quidquid est interrogationum aut nostrarum aut ad traductionem nostram excogitatarum conprendere quod si facere uoluero non erit epistula sed liber illud totiens testor hoc me argumentorum genere non delectari pudet in aciem descendere pro dis hominibusque susceptam subula armatum qui prudens est et temperans est qui temperans est et constans qui constans est inperturbatus est qui inperturbatus est sine tristitia est qui sine tristitia est beatus est ergo prudens beatus est et prudentia ad beatam uitam satis est huic collectioni hoc modo peripatetici quidam respondent ut inperturbatum et constantem et sine tristitia sic interpretentur tamquam inperturbatus dicatur qui raro perturbatur et modice non qui numquam item sine tristitia eum dici aiunt qui non est obnoxius tristitiae nec frequens nimiusue in hoc uitio illud enim humanam naturam negare alicuius animum inmunem esse tristitia sapientem non uinci maerore ceterum tangi et cetera in hunc modum sectae suae respondentia non his tollunt adfectus sed temperant quantulum autem sapienti damus si inbecillissimis fortior est et maestissimis laetior et effrenatissimis moderatior et humillimis maior quid si miretur uelocitatem suam ladas ad claudos debilesque respiciens illa uel intactae segetis per summa uolaret gramina nec cursu teneras laesisset aristas uel mare per medium fluctu suspensa tumenti ferret iter celeres nec tingueret aequore plantas haec est pernicitas per se aestimata non quae tardissimorum conlatione laudatur quid si sanum uoces leuiter febricitantem non est bona ualetudo mediocritas morbi sic inquit sapiens inperturbatus dicitur quomodo apirina dicuntur non quibus nulla inest duritia granorum sed quibus minor falsum est non enim deminutionem malorum in bono uiro intellego sed uacationem nulla debent esse non parua nam si ulla sunt crescent et interim inpedient quomodo oculos maior et perfecta suffusio excaecat sic modica turbat si das aliquos adfectus sapienti inpar illis erit ratio et uelut torrente quodam auferetur praesertim cum illi non unum adfectum des cum quo conluctetur sed omnis plus potest quamuis mediocrium turba quam posset unius magni uiolentia habet pecuniae cupiditatem sed modicam habet ambitionem sed non concitatam habet iracundiam sed placabilem habet inconstantiam sed minus uagam ac mobilem habet libidinem sed non insanam melius cum illo ageretur qui unum uitium integrum haberet quam cum eo qui leuiora quidem sed omnia deinde nihil interest quam magnus sit adfectus quantuscumque est parere nescit consilium non accipit quemadmodum rationi nullum animal optemperat non ferum non domesticum et mite natura enim illorum est surda suadenti sic non sequuntur non audiunt adfectus quantulicumque sunt tigres leonesque numquam feritatem exuunt aliquando summittunt et cum minime expectaueris exasperatur toruitas mitigata numquam bona fide uitia mansuescunt deinde si ratio proficit ne incipient quidem adfectus si inuita ratione coeperint inuita perseuerabunt facilius est enim initia illorum prohibere quam impetum regere falsa est itaque ista mediocritas et inutilis eodem loco habenda quo si quis diceret modice insaniendum modiceaegrotandum sola uirtus habet non recipiunt animi mala temperamentum facilius sustuleris illa quam rexeris numquid dubium est quin uitia mentis humanae inueterata et dura quae morbos uocamus inmoderata sint ut auaritia ut crudelitas ut inpotentia impietas ergo inmoderati sunt et adfectus ab his enim ad illa transitur deinde si das aliquid iuris tristitiae timori cupiditati ceteris motibus prauis non erunt in nostra potestate quare quia extra nos sunt quibus inritantur itaque crescent prout magnas habuerint minoresue causas quibus concitentur maior erit timor si plus quo exterreatur aut propius aspexerit acrior cupiditas quo illam amplioris rei spes euocauerit si in nostra potestate non est an sint adfectus ne illud quidem est quanti sint si ipsis permisisti incipere cum causis suis crescent tantique erunt quanti fient adice nunc quod ista quamuis exigua sint in maius excedunt numquam perniciosa seruant modum quamuis leuia initia morborum serpunt et aegra corpora minima interdum mergit accessio illud uero cuius dementiae est credere quarum rerum extra nostrum arbitrium posita principia sunt earum nostri esse arbitri terminos quomodo ad id finiendum satis ualeo ad quod prohibendum parum ualui cum facilius sit excludere quam admissa conprimere quidam ita distinxerunt ut dicerent temperans ac prudens positione quidem mentis et habitu tranquillus est euentu non est nam quantum ad habitum mentis suae non perturbatur nec contristatur nec timet sed multae extrinsecus causae incidunt quae illi perturbationem adferant tale est quod uolunt dicere iracundum quidem illum non esse irasci tamen aliquando et timidum quidem non esse timere tamen aliquando id est uitio timoris carere adfectu non carere quod si recipitur usu frequenti timor transibit in uitium et ira in animum admissa habitum illum ira carentis animi retexet praeterea si non contemnit uenientes extrinsecus causas et aliquid timet cum fortiter eundum erit aduersus tela ignes pro patria legibus libertate cunctanter exibit et animo recedente non cadit autem in sapientem haec diuersitas mentis illud praeterea iudico obseruandum ne duo quae separatim probanda sunt misceamus per se enim colligitur unum bonum esse quod honestum per se rursus ad uitam beatam satis esse uirtutem si unum bonum est quod honestum omnes concedunt ad beate uiuendum sufficere uirtutem e contrario non remittetur si beatum sola uirtus facit unum bonum esse quod honestum est xenocrates et speusippus putant beatum uel sola uirtute fieri posse non tamen unum bonum esse quod honestum est epicurus quoque iudicat cum uirtutem habeat beatum esse sed ipsam uirtutem non satis esse ad beatam uitam quia beatum efficiat uoluptas quae ex uirtute est non ipsa uirtus inepta distinctio idem enim negat umquam uirtutem esse sine uoluptate ita si ei iuncta semper est atque inseparabilis et sola satis est habet enim secum uoluptatem sine qua non est etiam cum sola est illud autem absurdum est quod dicitur beatum quidem futurum uel sola uirtute non futurum autem perfecte beatum quod quemadmodum fieri possit non reperio beata enim uita bonum in se perfectum habet inexsuperabile quod si est perfecte beata est si deorum uita nihil habet maius aut melius beata autem uita diuina est nihil habet in quod amplius possit attolli praeterea si beata uita nullius est indigens omnis beata uita perfecta est eademque est et beata et beatissima numquid dubitas quin beata uita summum bonum sit ergo si summum bonum habet summe beata est quemadmodum summum bonum adiectionem non recipit quid enim supra summum erit ita ne beata quidem uita quae sine summo bono non est quod si aliquem magis beatum induxeris induces et multo magis innumerabilia discrimina summi boni facies cum summum bonum intellegam quod supra se gradum non habet si est aliquis minus beatus quam alius sequitur ut hic alterius uitam beatioris magis concupiscat quam suam beatus autem nihil suae praefert utrumlibet ex his incredibile est aut aliquid beato restare quod esse quam quod est malit aut id illum non malle quod illo melius est utique enim quo prudentior est hoc magis se ad id quod est optimum extendet et id omni modo consequi cupiet quomodo autem beatus est qui cupere etiamnunc potest immo qui debet dicam quid sit ex quo ueniat hic error nesciunt beatam uitam unam esse in optimo illam statu ponit qualitas sua non magnitudo itaque in aequo est longa et breuis diffusa et angustior in multa loca multasque partes distributa et in unum coacta qui illam numero aestimat et mensura et partibus id illi quod habet eximium eripit quid autem est in beata uita eximium quod plena est finis ut puto edendi bibendique satietas est hic plus edit ille minus quid refert uterque iam satur est hic plus bibit ille minus quid refert uterque non sitit hic pluribus annis uixit hic paucioribus nihil interest si tam illum multi anni beatum fecerunt quam hunc pauci ille quem tu minus beatum uocas non est beatus non potest hoc nomen inminui qui fortis est sine timore est qui sine timore est sine tristitia est qui sine tristitia est beatus est nostrorum haec interrogatio est aduersus hanc sic respondere conantur falsam nos rem et controuersiosam pro confessa uindicare eum qui fortis est sine timore esse quid ergo inquit fortis inminentia mala non timebit istuc dementis alienatique non fortis est ille uero inquit moderatissime timet sed in totum extra metum non est qui hoc dicunt rursus in idem reuoluuntur ut illis uirtutum loco sint minora uitia nam qui timet quidem sed rarius et minus non caret malitia sed leuiore uexatur at enim dementem puto qui mala inminentia non extimescit uerum est quod dicis si mala sunt sed si scit mala illa non esse et unam tantum turpitudinem malum iudicat debebit secure pericula aspicere et aliis timenda contemnere aut si stulti et amentis est mala non timere quo quis prudentior est hoc timebit magis ut uobis inquit uidetur praebebit se periculis fortis minime non timebit illa sed uitabit cautio illum decet timor non decet quid ergo inquit mortem uincula ignes alia tela fortunae non timebit non scit enim illa non esse mala sed uideri omnia ista humanae uitae formidines putat describe captiuitatem uerbera catenas egestatem et membrorum lacerationes uel per morbum uel per iniuriam et quidquid aliud adtuleris inter limphatos metus numerat ista timidis timenda sunt an id existimas malum ad quod aliquando nobis nostra sponte ueniendum est quaeris quid sit malum cedere iis quae mala uocantur et illis libertatem suam dedere pro qua cuncta patienda sunt perit libertas nisi illa contemnimus quae nobis iugum inponunt non dubitarent quid conueniret forti uiro si scirent quid esset fortitudo non est enim inconsulta temeritas nec periculorum amor nec formidabilium adpetitio scientia est distinguendi quid sit malum et quid non sit diligentissima in tutela sui fortitudo est et eadem patientissima eorum quibus falsa species malorum est quid ergo si ferrum intentatur ceruicibus uiri fortis si pars subinde alia atque alia suffoditur si uiscera sua in sinu suo uidit si ex interuallo quo magis tormenta sentiat repetitur et per adsiccata uulnera recens demittitur sanguis non timet istum tu dices nec dolere iste uero dolet sensum enim hominis nulla exuit uirtus sed non timet inuictus ex alto dolores suos spectat quaeris quis tunc animus illi sit qui aegrum amicum adhortantibus quod malum est nocet quod nocet deteriorem facit dolor et paupertas deteriorem non faciunt ergo mala non sunt falsum est inquit quod proponitis non enim si quid nocet etiam deteriorem facit tempestas et procella nocet gubernatori non tamen illum deteriorem facit quidam e stoicis ita aduersus hoc respondent deteriorem fieri gubernatorem tempestate ac procella quia non possit id quod proposuit efficere nec tenere cursum suum deteriorem illum in arte sua non fieri in opere fieri quibus peripateticus ergo inquit et sapientem deteriorem faciet paupertas dolor et quidquid aliud tale fuerit uirtutem enim illi non eripiet sed opera eius inpediet hoc recte diceretur nisi dissimilis esset gubernatoris condicio et sapientis huic enim propositum est in uita agenda non utique quod temptat efficere sed omnia recte facere gubernatori propositum est utique nauem in portum perducere artes ministrae sunt praestare debent quod promittunt sapientia domina rectrixque est artes seruiunt uitae sapientia imperat ego aliter respondendum iudico nec artem gubernatoris deteriorem ulla tempestate fieri nec ipsam administrationem artis gubernator tibi non felicitatem promisit sed utilem operam et nauis regendae scientiam haec eo magis apparet quo illi magis aliqua fortuita uis obstitit qui hoc potuit dicere neptune numquam hanc nauem nisi rectam arti satis fecit tempestas non opus gubernatoris inpedit sed successum quid ergo inquit non nocet gubernatori ea res quae illum tenere portum uetat quae conatus eius inritos efficit quae aut refert illum aut detinet et exarmat non tamquam gubernatori sed tamquam nauiganti nocet alioqui gubernator ille non est gubernatoris artem adeo non inpedit ut ostendat tranquillo enim ut aiunt quilibet gubernator est nauigio ista obsunt non rectori eius qua rector est duas personas habet gubernator alteram communem cum omnibus qui eandem conscenderunt nauem ipse quoque uector est alteram propriam gubernator est tempestas tamquam uectori nocet non tamquam gubernatori deinde gubernatoris ars alienum bonum est ad eos quos uehit pertinet quomodo medici ad eos quos curat sapientis commune bonum est est et eorum cum quibus uiuit et proprium ipsius itaque gubernatori fortasse noceatur cuius ministerium aliis promissum tempestate inpeditur sapienti non nocetur a paupertate non a dolore non ab aliis tempestatibus uitae non enim prohibentur opera eius omnia sed tantum ad alios pertinentia ipse semper in actu est in effectu tunc maximus cum illi fortuna se opposuit tunc enim ipsius sapientiae negotium agit quam diximus et alienum bonum esse et suum praeterea ne aliis quidem tunc prodesse prohibetur cum illum aliquae necessitates premunt propter paupertatem prohibetur docere quemadmodum tractanda res publica sit at illud docet quemadmodum sit tractanda paupertas per totam uitam opus eius extenditur ita nulla fortuna nulla res actus sapientis excludit id enim ipsum agit quo alia agere prohibetur ad utrosque casus aptatus est bonorum rector est malorum uictor sic inquam se exercuit ut uirtutem tam in secundis quam in aduersis exhiberet nec materiam eius sed ipsam intueretur itaque nec paupertas illum nec dolor nec quidquid aliud inperitos auertit et praecipites agit prohibet tu illum premi putas malis utitur non ex ebore tantum phidias sciebat facere simulacra faciebat ex aere si marmor illi si adhuc uiliorem materiam obtulisses fecisset quale ex illa fieri optimum posset sic sapiens uirtutem si licebit in diuitiis explicabit si minus in paupertate si poterit in patria si minus in exilio si poterit imperator si minus miles si poterit integer si minus debilis quamcumque fortunam acceperit aliquid ex illa memorabile efficiet certi sunt domitores ferarum qui saeuissima animalia et ad occursum expauescenda hominem pati subigunt nec asperitatem excussisse contenti usque in contubernium mitigant leonis faucibus magister manum insertat osculatur tigrim suus custos elephantum minimus aethiops iubet subsidere in genua et ambulare per funem sic sapiens artifex est domandi mala dolor egestas ignominia carcer exilium ubique horrenda cum ad hunc peruenere mansueta sunt uale lxxxui in ipsa scipionis africani uilla iacens haec tibi scribo adoratis manibus eius et ara quam sepulchrum esse tanti uiri suspicor animum quidem eius in caelum ex quo erat redisse persuadeo mihi non quia magnos exercitus duxit hos enim et cambises furiosus ac furore feliciter usus habuit sed ob egregiam moderationem pietatemque quam magis in illo admirabilem iudico cum reliquit patriam quam cum defendit aut scipio romae esse debebat aut roma in libertate nihil inquit uolo derogare legibus nihil institutis aequum inter omnes ciues ius sit utere sine me beneficio meo patria causa tibi libertatis fui ero et argumentum exeo si plus quam tibi expedit creui quidni ego admirer hanc magnitudinem animi qua in exilium uoluntarium secessit et ciuitatem exonerauit eo perducta res erat ut aut libertas scipioni aut scipio libertati faceret iniuriam neutrum fas erat itaque locum dedit legibus et se liternum recepit tam suum exilium rei publicae inputaturus quam hannibalis uidi uillam extructam lapide quadrato murum circumdatum siluae turres quoque in propugnaculum uillae utrimque subrectas cisternam aedificiis ac uiridibus subditam quae sufficere in usum uel exercitus posset balneolum angustum tenebricosum ex consuetudine antiqua non uidebatur maioribus nostris caldum nisi obscurum magna ergo me uoluptas subiit contemplantem mores scipionis ac nostros in hoc angulo ille carthaginis horror cui roma debet quod tantum semel capta est abluebat corpus laboribus rusticis fessum exercebat enim opere se terramque ut mos fuit priscis ipse subigebat sub hoc ille tecto tam sordido stetit hoc illum pauimentum tam uile sustinuit at nunc quis est qui sic lauari sustineat pauper sibi uidetur ac sordidus nisi parietes magnis et pretiosis orbibus refulserunt nisi alexandrina marmora numidicis crustis distincta sunt nisi illis undique operosa et in picturae modum uariata circumlitio praetexitur nisi uitro absconditur camera nisi thasius lapis quondam rarum in aliquo spectaculum templo piscinas nostras circumdedit in quas multa sudatione corpora exsaniata demittimus nisi aquam argentea epitonia fuderunt et adhuc plebeias fistulas loquor quid cum ad balnea libertinorum peruenero quantum statuarum quantum columnarum est nihil sustinentium sed in ornamentum positarum impensae causa quantum aquarum per gradus cum fragore labentium eo deliciarum peruenimus ut nisi gemmas calcare nolimus in hoc balneo scipionis minimae sunt rimae magis quam fenestrae muro lapideo exsectae ut sine iniuria munimenti lumen admitterent at nunc blattaria uocant balnea si qua non ita aptata sunt ut totius diei solem fenestris amplissimis recipiant nisi et lauantur simul et colorantur nisi ex solio agros ac maria prospiciunt itaque quae concursum et admirationem habuerant cum dedicarentur ea in antiquorum numerum reiciuntur cum aliquid noui luxuria commenta est quo ipsa se obrueret at olim et pauca erant balnea nec ullo cultu exornata cur enim exornaretur res quadrantaria et in usum non in oblectamentum reperta non suffundebatur aqua nec recens semper uelut ex calido fonte currebat nec referre credebant in quam perlucida sordes deponerent sed di boni quam iuuat illa balinea intrare obscura et gregali tectorio inducta quae scires catonem tibi aedilem aut fabium maximum aut ex corneliis aliquem manu sua temperasse nam hoc quoque nobilissimi aediles fungebantur officio intrandi ea loca quae populum receptabant exigendique munditias et utilem ac salubrem temperaturam non hanc quae nuper inuenta est similis incendio adeo quidem ut conuictum in aliquo scelere seruum uiuum lauari oporteat nihil mihi uidetur iam interesse ardeat balineum an caleat quantae nunc aliqui rusticitatis damnant scipionem quod non in caldarium suum latis specularibus diem admiserat quod non in multa luce decoquebatur et expectabat ut in balneo concoqueret o hominem calamitosum nesciit uiuere non saccata aqua lauabatur sed saepe turbida et cum plueret uehementius paene lutulenta nec multum eius intererat an sic lauaretur ueniebat enim ut sudorem illic ablueret non ut unguentum quas nunc quorundam uoces futuras credis non inuideo scipioni uere in exilio uixit qui sic lauabatur immo si scias non cotidie lauabatur nam ut aiunt qui priscos mores urbis tradiderunt brachia et crura cotidie abluebant quae scilicet sordes opere collegerant ceterum toti nundinis lauabantur hoc loco dicet aliquis liquet mihi inmundissimos fuisse quid putas illos oluisse militiam laborem uirum postquam munda balnea inuenta sunt spurciores sunt descripturus infamem et nimiis notabilem deliciis horatius flaccus quid ait pastillos buccillus olet dares nunc buccillum proinde esset ac si hircum oleret gargonii loco esset quem idem horatius buccillo opposuit parum est sumere unguentum nisi bis die terque renouatur ne euanescat in corpore quid quod hoc odore tamquam suo gloriantur haec si tibi nimium tristia uidebuntur uillae inputabis in qua didici ab aegialo diligentissimo patre familiae is enim nunc huius agri possessor est quamuis uetus arbustum posse transferri hoc nobis senibus discere necessarium est quorum nemo non oliuetum alteri ponit quod uidi illud arborum trimum et quadrimum fastidiendi fructus aut deponere te quoque proteget illa quae tarda uenit seris factura nepotibus umbram ut ait uergilius noster qui non quid uerissime sed quid decentissime diceretur aspexit nec agricolas docere uoluit sed legentes delectare nam ut alia omnia transeam hoc quod mihi hodie necesse fuit deprehendere adscribam uere fabis satio est tunc te quoque medica putres accipiunt sulci et milio uenit annua cura an uno tempore ista ponenda sint et an utriusque uerna sit satio hinc aestimes licet iunius mensis est quo tibi scribo iam procliuis in iulium eodem die uidi fabam metentes milium serentes ad oliuetum reuertar quod uidi duobus modis positum magnarum arborum truncos circumcisis ramis et ad unum redactis pedem cum rapo suo transtulit amputatis radicibus relicto tantum capite ipso ex quo illae pependerant hoc fimo tinctum in scrobem demisit deinde terram non adgessit tantum sed calcauit et pressit negat quicquam esse hac ut ait pisatione efficacius uidelicet frigus excludit et uentum minus praeterea mouetur et ob hoc nascentes radices prodire patitur ac solum adprendere quas necesse est cereas adhuc et precario haerentes leuis quoque reuellat agitatio rapum autem arboris antequam obruat radit ex omni enim materia quae nudata est ut ait radices exeunt nouae non plures autem super terram eminere debet truncus quam tres aut quattuor pedes statim enim ab imo uestietur nec magna pars eius quemadmodum in oliuetis ueteribus arida et retorrida erit alter ponendi modus hic fuit ramos fortes nec corticis duri quales esse nouellarum arborum solent eodem genere deposuit hi paulo tardius surgunt sed cum tamquam a planta processerint nihil habent in se abhorridum aut triste illud etiamnunc uidi uitem ex arbusto suo annosam transferri huius capillamenta quoque si fieri potest colligenda sunt deinde liberalius sternenda uitis ut etiam ex corpore radicescat et uidi non tantum mense februario positas sed etiam martio exacto tenent et conplexae sunt non suas ulmos omnes 