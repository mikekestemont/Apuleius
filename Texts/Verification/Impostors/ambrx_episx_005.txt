quos enim episcopi magis quam pupillos debemus tueri scriptum est enim iudicate pupillo et iustificate uiduam et eripite iniuriam accipientem tamen non exprobrabo beneficium meum ualentiniano ut uerum eloquar ubi ego tuis legionibus obstiti queminus influeres in italiam quibus rupibus qua acie quibus numeris an uero corpore meo clausi tibi alpes utinam hoc meum esset obiectionem non timerem non uererer criminationes tuas quibus promissis lusi te ut paci acquiesceres nonne intra gallias iuxta urbem moguntiacum comes uictor occurrit mihi quem direxisti ut pacem rogaret in quo ergo te fefellit ualentinianus qui prius pacem a te rogatus est quam postularet in quo te fefellit bauto qui deuotionem imperatori exhibuit suo an quia principem suum non prodidit in quo ego te circumscripsi qui ubi primum ueni cum diceres quod ualentinianus ad te quasi filius ad patrem uenire deberet responderim non esse aequum ut aspero hiemis tempore puer cum matre uidua penetraret alpes sine matre autem tanto itineri dubiis rebus committeretur de pace nobis legationem commissam non de aduentu eius promissionem spondere nos id non potuisse certum est quod mandatum non erat me certe nihil spopondisse adeo ut diceres exspectemus quid uictor responsi referat illum autem liquet me retento peruenisse mediolanum negatumque ei quod postulabat de pace tantum conspirare studia non de aduentu imperatoris quem moueri non oporteret praesens eram ubi uictor rediit quomodo ergo reuocaui ualentinianum legati iterum missi ad gallias qui eius aduentum negarent apud ualentiam gallorum me repererunt milites utriusque partis qui custodirent iuga montium offendi reuertens quos ego tuos reuocaui exercitus quas de italia reflexi aquilas quos immisit barbaros bauto comes et quid mirum si hoc bauto fecisset transrhenanus genere cum tu miniteris imperio romano barbarorum auxilia et turmas translimitanas quibus commeatus prouincialium tributa soluebant uide autem quid intersit inter tuas minitationes et ualentiniani augusti pueri mansuetudinem tu flagitabas quod barbarorum stipatus agminibus italiae te infunderes ualentinianus hunnos atque alanos appropinquantes galliae per alemanniae terras reflexit quid habet inuidiae si bauto barbaros cum barbaris fecit decernere quoniam dum tu militem romanum occupas dum is aduersum se utrinque praetendit in medio romani imperii sinu iuthungi populabantur rhetias et ideo aduersus iuthungum hunnus accitus est idem tamen quia de finitimo proterebat alemanniam et iam de uicinia mali urgebat gallias coactus est triumphos suos deserere ne tu timeres confer utriusque factum tu fecisti incursari rhetias ualentinianus suo tibi auro pacem redemit aspice illum quoque qui tibi ad dexteram assistit quem ualentinianus cum posset suum dolorem ulcisci honoratum ad te redire fecit tenebat eum in suis terris atque in ipso nuntio necis fraternae frenauit impetus nec tibi uicem etsi non parilis dignitatis eiusdem tamen necessitudinis retulit confer ergo te iudice utriusque factum ille tibi fratrem tuum uiuentem remisit tu illi uel mortuum redde quid illi reliquias germani abnegas qui tibi aduersum se auxilia non negauit sed uereris ne exuuiarum reditu renouetur militibus dolor hoc enim allegas quem uiuentem deseruerunt eum defendent peremptum quid eum mortuum times quem occidisti cum posses seruare hostem inquis meum peremi non ille tuus hostis sed tu illius ille iam non sentit defensionem tu causam considera si quis aduersum te hodie imperium in his partibus usurpandum putet quaero utrum te hostem illius dicas an illum tibi nisi fallor usurpator bellum infert imperator ius suum tuetur ergo quem non debueras occidere eius reliquias negas habeat ualentinianus imperator uel fratris exuuias pacis tuae obsides et quomodo allegabas quod eum non mandaueris occidi quem prohibes sepeliri poterit igitur credi quod ei non inuideris uitam cui etiam sepulturam inuides sed ad me reuertar audio te queri quod se ad theodosium imperatorem potius contulerint qui sunt cum ualentiniano imperatore quid igitur futurum sperabas cum tu refugientes eos ad poenam posceres captos necares theodosius autem muneribus ditaret donaret honoribus quos inquit occidi respondi ei uallionem at quem uirum qualem bellatorem haeccine fuit iusta causa exitii quod imperatori suo fidem seruauit non ego inquit eum iussi occidi respondi hoc audiuimus quod occidi iussus sit sed inquit si ipse sibi uim non intulisset iusseram eum deduci cabillonum et ibi uiuum exuri respondi ergo propterea et illud creditum est quod eum occideris quis autem sibi parcendum putaret cum occisus sit bellator strenuus miles fidelis comes utilis ita tum discessi ut se tractaturum diceret postea cum uideret me abstinere ab episcopis qui communicabant ei uel qui aliquos deuios licet a fide ad necem petebant commotus eis iussit me sine mora regredi ego uero libenter etsi me plerique insidias euasurum non crederent ingressus sum iter hoc solo dolore percitus quod higinum episcopum senem in exsilium duci comperi cui nihil iam nisi extremus superesset spiritus cum de eo conuenirem comites eius ne sine ueste sine plumario paterentur extrudi senem extrusus ipse sum haec est expositio legationis meae uale imperator et esto tutior aduersus hominem pacis inuolucro bellum tegentem ab imperatore audiri se postulat affirmans in principe laudari facilitatem tacere se sine utriusque periculo non posse nec regibus displicere libertatem illum uero quamuis pius sit decipi posse sententiam de sinagoga reparanda esse periculosam cum episcopum martirio uel praeuaricationi exponat in hanc rem exemplo iuliani proposito rescripti causae refelluntur maxime quod iudaei plures usserint ecclesias hinc agitur de ualentinianorum qui gentilibus peiores declarantur fano ac donariis quae dicebantur sublata extenuatis ianuam ad calumnias iudaeis aperiri triumphumque de christo dari demonstratur hac de re allegorica instituitur domini expostulatio postquam deterretur maximi exemplo theodosius neue iudaeos aut haereticos ulcisci uelit admonitus denuo stimulatur ad clementiam clementissimo principi ac beatissimo imperatori theodosio augusto ambrosius episcopus exercitus semper iugibus fere curis sum imperator beatissime sed numquam tanto in aestu fui quanto nunc cum uideo cauendum ne quid sit quod ascribatur mihi etiam de sacrilegii periculo itaque peto ut patienter sermonem meum audias nam si indignus sum qui a te audiar indignus sum qui pro te offeram cui tua uota cui tuas committas preces ipse ergo non audies eum quem pro te audiri uelis non audies pro se agentem quem pro aliis audisti nec uereris iudicium tuum ne cum indignum putaris quem audias indignum feceris qui pro te audiatur sed neque imperiale est libertatem dicendi denegare neque sacerdotale quod sentias non dicere nihil enim in uobis imperatoribus tam populare et tam amabile est quam libertatem etiam in iis diligere qui obsequio militiae uobis subditi sunt siquidem hoc interest inter bonos et malos principes quod boni libertatem amant seruitutem improbi nihil etiam in sacerdote tam periculosum apud deum tam turpe apud homines quam quod sentiat non libere denuntiare siquidem scriptum est et loquebar in testimoniis tuis in conspectu regum et non confundebar malo igitur imperator bonorum mihi esse tecum quam malorum consortium et ideo clementiae tuae displicere debet sacerdotis silentium libertas placere nam silentii mei periculo inuolueris libertatis bono iuuaris non ergo importunus indebitis me intersero alienis ingero sed debitis obtempero mandatis dei nostri obedio quod facio primum tui amore tui gratia tuae studio conseruandae salutis si id mihi uel non creditur uel interdicitur dico sane diuinae offensae metu nam si meum periculum te exueret patienter me pro te offerrem sed non libenter malo enim te sine meo acceptum deo esse et gloriosum periculo sin autem silentii mei dissimulationisque culpa et me ingrauat nec te liberat malo importuniorem me quam inutiliorem aut turpiorem iudices siquidem scriptum est dicente sancto apostolo paulo cuius non potes doctrinam refellere insta opportune importune argue obsecra increpa in omni patientia et doctrina habemus ergo et nos cui displicere plus periculi sit praesertim cum etiam imperatoribus non displiceat suo quemque fungi munere et patienter audiatis unumquemque pro suo suggerentem officio immo corripiatis si non utatur militiae suae ordine quod ergo in iis libenter accipitis qui uobis militant num hoc in sacerdotibus potest molestum uideri cum id loquamur non quod uolumus sed quod iubemur scis enim lectum cum stabitis ante reges et praesides nolite cogitare quid loquamini dabitur enim uobis in illa hora quid loquamini non enim uos estis qui loquimini sed spiritus patris uestri qui loquitur in uobis et tamen si in causis reipublicae loquar quamuis etiam illic iustitia seruanda sit non tanto astringar metu si non audiar in causa uero dei quem audies si sacerdotem non audias cuius maiore peccatur periculo quis tibi uerum audebit dicere si sacerdos non audeat noui te pium clementem mitem atque tranquillum fidem ac timorem domini cordi habentem sed plerumque aliqua nos fallunt habent aliqui zelum dei sed non secundum scientiam si te non audierit dic ecclesiae causam ergo dei tacebo quid igitur sit quod metuam consideremus relatum est a comite orientis militarium partium incensam esse sinagogam idque auctore factum episcopo iussisti uindicari in caeteros sinagogam ab ipso exaedificari episcopo non astruo exspectandam fuisse assertionem episcopi sacerdotes enim turbarum moderatores sunt studiosi pacis nisi cum et ipsi mouentur iniuria dei aut ecclesiae contumelia sit alioquin iste episcopus feruentior in exustione sinagogae timidior in iudicio non uereris imperator ne acquiescat sententiae tuae ne praeuaricetur non times non etiam uereris quod futurum est ne uerbis resistat comiti tuo necesse erit igitur ut aut praeuaricatorem aut martirem faciat utrumque alienum temporibus tuis utrumque persecutionis instar si aut praeuaricari cogatur aut subire martirium uides quo inclinet causae exitus si fortem episcopum putas caueto martirium fortioris si inconstantem declina lapsum fragilioris plus enim astringitur qui labi infirmum coegerit hac proposita conditione puto dicturum episcopum quod ipse ignes sparserit turbas compulerit populos conduxerit ne amittat occasionem martirii et pro inualidis subiiciat ualidiorem o beatum mendacium quo acquiritur sibi aliorum absolutio sui gratia hoc est imperator quod poposci et ego ut in me magis uindicares et si hoc crimen putares mihi ascriberes quid mandas in absentes iudicium habes praesentem habes confitentem reum proclamo quod ego sinagogam incenderim certe quod ego illis mandauerim ne esset locus in quo christus negaretur si obiiciatur mihi cur hic non incenderim diuino iam cremari coepit iudicio meum cessauit opus et si uerum quaeritur ideo segnior fui quia non putabam hoc uindicandum quid facerem quod nullo ultore sine praemio foret tangunt haec uerecundiam sed reuocant gratiam ne fiat quo dei summi contrahatur offensio esto tamen nemo episcopum ad hoc munus conueniat rogaui enim clementiam tuam et licet ipse hoc reuocatum adhuc non legerim reuocatum tamen constituamus quid si alii timidiores dum mortem reformidant offerant ut de suis facultatibus reparetur sinagoga aut comes ubi hoc compererit primo constitutum ipse de christianorum censu exaedificari iubeat habebis imperator comitem praeuaricatorem et huic uexilla committes uictricia huic labarum hoc est christi sacratum nomine qui sinagogam instauret quae christum nesciat iube labarum sinagogae inferri uideamus si non resistunt erit igitur locus iudaeorum perfidiae factus de exuuiis ecclesiae et patrimonium quod fauore christi acquisitum est christianis hoc transferetur ad donaria perfidorum legimus templa idolis antiquitus condita de manubiis cimbrorum de spoliis reliquorum hostium hunc titulum iudaei in fronte sinagogae suae scribent templum impietatis factum de manubiis christianorum sed disciplinae te ratio imperator mouet quid igitur est amplius disciplinae species an causa religionis cedat oportet censura deuotioni non audisti imperator quia cum iussisset iulianus reparari templum hierosolimis diuino qui faciebant repurgium igne flagrarunt non caues ne etiam nunc fiat adeo a te non fuit iubendum ut iulianus hoc iusserit quid tamen mouet utrum quia quodcumque aedificium publicum exustum est an quia sinagogae locus si aedificio incenso moueris uilissimo non recordaris imperator quantorum romae domus praefectorum incensae sint et nemo uindicauit immo si quis imperatorum uoluit factum seuerius reprehendere eius magis qui tanto est perculsus dispendio causam grauauit quid igitur dignius ut callinici castri in parte aliqua aedificiorum incendium an urbis romae uindicandum aestimaretur si oporteret tamen constantinopoli dudum domus episcopi incensa est et filius clementiae tuae intercessit apud patrem ut et suam hoc est filii imperatoris iniuriam et domus sacerdotalis incendium non uindicares non consideras imperator ne et hoc cum uindicari iusseris ipse iterum interueniat ne uindicetur sed bene illud acquisitum est a patre filio dignum erat enim ut suam iniuriam prius ipse donaret bene illud cum gratiae distinctione diuisum est ut et filius pro sua et pater pro filii iniuria rogaretur hinc nihil est quod filio reserues et uide ne quid deo deroges non est ergo causa tantae commotioni idonea ut propter aedificii exustionem in populum tam seuere uindicetur multo autem minus quia sinagoga incensa est perfidiae locus impietatis domus amentiae receptaculum quod deus damnauit ipse sic enim legimus per os hieremiae dicente domino deo nostro et faciam domui ubi inuocatum est nomen meum super ipsam in qua confiditis uos et loco quem dedi uobis et patribus uestris sicut feci selon et proiiciam uos a facie mea sicut proieci fratres uestros omne semen ephraem et tu noli orare pro populo isto et noli postulare illis misericordiam et neque accesseris ad me pro illis quia non exaudiam te aut non uides quid isti faciunt in ciuitatibus iuda deus se pro illis prohibet rogari quos tu uindicandos putas at certe si iure gentium agerem dicerem quantas ecclesiae basilicas iudaei tempore imperii iuliani incenderint duas damasci quarum una uix reparata est sed ecclesiae non sinagogae impendiis altera basilica informibus horret ruinis incensae sunt basilicae gazis ascalonae berito et illis fere locis omnibus et uindictam nemo quaesiuit incensa est basilica et alexandriae a gentilibus et iudaeis quae sola praestabat caeteris ecclesia non uindicata est uindicabitur sinagoga uindicabitur etiam ualentinianorum fanum incensum quid est enim nisi fanum in quo est conuentus gentilium licet gentiles duodecim deos appellent isti triginta et duos aeonas colant quos appellant deos nam et de ipsis comperi relatum et praeceptum ut in monachos uindicaretur qui prohibentibus iter ualentinianis quo psalmos canentes ex consuetudine usuque ueteri pergebant ad celebritatem machabaeorum martirum moti insolentia incenderunt fanum eorum in quodam rurali uico tumultuarie conditum quanti se offerre habent tali optioni cum meminerint tempore iuliani illum qui aram deiecit et turbauit sacrificium damnatum a iudice fecisse martirium itaque numquam alias ille iudex qui audiuit eum nisi persecutor habitus est nemo illum congressu nemo illum umquam osculo dignum putauit qui nisi iam esset defunctus timerem imperator ne in eum tu uindicares quamquam uindictam coelestem non euaserit suo superstes haeredi sed refertur cognitionem mandatam iudici scriptumque eo quod non referre debuerit sed uindicare requirenda quoque sublata donaria omittam alia incensae sunt a iudaeis ecclesiarum basilicae et nihil redditum est nihil repetitum nihil quaesitum quid autem habere potuit sinagoga in castro ultimo cum totum quidquid illic est non multum sit nihil pretiosum nihil copiosum quid deinde incendio potuit rapi iudaeis insidiantibus artes istae sunt iudaeorum uolentium calumniari ut dum ista queruntur mandetur extra ordinem militaris censura iudicii mittatur miles fortasse dicturus quod hic aliquando ante tuum imperator dixit aduentum quomodo poterit nos christus iuuare qui pro iudaeis aduersus christum militamus qui mittimur ad uindictam iudaeorum suos perdiderunt exercitus nostros uolunt perdere in quas praeterea non prosiliant calumnias qui etiam christo falsis testimoniis calumniati sunt in quas non prosiliant calumnias homines et circa diuina mendaces quos non auctores seditionis fuisse dicant quos non appetant etiam quos non recognoscant ut catenatorum ordines innumeros spectent de christiano populo ut captiua uideant colla plebis fidelis ut condantur in tenebras dei seruuli ut feriantur securibus dentur ignibus tradantur metallis ne poena cito transeat hunc dabis triumphum iudaeis de ecclesia dei hoc tropaeum de christi populo haec gaudia imperator perfidis hanc celebritatem sinagogae hos luctus ecclesiae referet iudaeorum populus hanc solemnitatem in dies festos suos et inter illos profecto numerabit quibus aut de amorrhaeis aut de chananaeis triumphauit aut de pharao rege aegipti aut de nabuchodonosor regis babiloniae manu liberari potuit addet hanc celebritatem significans se de christi populo triumphum egisse et cum ipsi romanis legibus teneri se negent ita ut crimina leges putent nunc uelut romanis legibus se uindicandos putant ubi erant istae leges cum incenderent ipsi sacratarum basilicarum culmina si iulianus non est ultus ecclesiam quia praeuaricator erat tu imperator ulcisceris sinagogae iniuriam quia christianus es et quid tecum posthac christus loquetur non recordaris quid dauid sancto per nathan prophetam mandauerit ego te de fratribus tuis minorem elegi et de priuato imperatorem feci ego de fructu seminis tui in sede imperiali locaui ego tibi subieci nationes barbaras ego tibi pacem dedi ego tibi inimicum tuum in potestatem tuam captiuum deduxi frumentum non habebas ad exercitus alimoniam ipsorum hostium manu patefeci tibi portas aperui horrea dederunt tibi hostes tui commeatus suos quos sibi parauerant ego perturbaui hostis tui consilia ut se ipse nudaret ego ipsum usurpatorem imperii ita uinxi ac mentem eius ligaui ut cum haberet adhuc fugiendi copiam tamen cum omnibus suis tamquam metuens ne quis tibi periret ipse se clauderet ego comitem eius atque exercitum ex altera parte naturae quos ante disperseram ne ad belli societatem coirent ad supplementum tibi uictoriae congregaui ego exercitum tuum ex multis indomitis conuenam nationibus quasi unius gentis fidem et tranquillitatem et concordiam seruare praecepi ego cum periculum summum esset ne alpes infida barbarorum penetrarent consilia intra ipsum alpium uallum uictoriam tibi contuli ut sine damno uinceres ego ergo te triumphare feci de inimico tuo et tu de plebe mea das meis inimicis triumphum nonne propterea maximus destitutus est qui ante ipsos expeditionis dies cum audisset romae sinagogam incensam edictum romam miserat quasi uindex disciplinae publicae unde populus christianus ait nihil boni huic imminet rex iste iudaeus factus est defensorem istum disciplinae audiuimus quem mox christus probauit qui pro peccatoribus mortuus est si de sermone hoc dictum est quid de ultione dicetur ille igitur statim a francis a saxonum gente in sicilia sisciae petauione ubique denique terrarum uictus est quid pio commune cum perfido abolenda cum impio sunt etiam impietatis exempla quod illi nocuit quo uictus offendit hoc non sequi debet sed damnare qui uicit itaque illa tibi non quasi ingrato recensui sed quasi iure collata numeraui ut his admonitus cui plus collatum est plus diligas denique hoc respondenti simoni dixit dominus iesus recte iudicasti haec est mulier quae in domum pharisaei intrauit et eiecit iudaeum christum autem acquisiuit ecclesia enim sinagogam exclusit cur iterum tentatur ut apud christi famulum hoc est de pectore fidei de domo christi sinagoga excludat ecclesiam haec ego imperator amore et studio tui in hunc sermonem contuli debeo enim beneficiis tuis quibus me petente liberasti plurimos de exsiliis de carceribus de ultimae necis poenis ut malle debeam pro salute tua etiam offensionem tui animi non timere ne tot annorum conceptam cuiuscumque sacerdotis gratiam uno momento amittam et tamen non damnum gratiae deprecor sed salutis periculum quamquam quantum est imperator ut quaerendum aut uindicandum non putes quod in hunc diem nemo quaesiuit nemo umquam uindicauit graue est fidem tuam pro iudaeis periclitari gedeon cum occidisset sacratum uitulum si iosiam tibi obiiciam regem deo probatum hoc in istis damnabis quod in illo probatum est certe si mihi parum fidei defertur iube adesse quos putaueris episcopos tractetur imperator quid salua fide agi debeat si de causis pecuniariis comites tuos consulis quanto magis in causa religionis sacerdotes domini aequum est consulas consideret clementia tua quantos insidiatores habeat ecclesia quantos exploratores leuem rimam si offenderint figent aculeum secundum homines loquor caeterum plus hominibus deus timetur qui etiam imperatoribus iure praefertur si amico aliquis si parenti aut propinquo deferendum existimat recte ego et deferendum deo et eum praeferendum omnibus iudicaui consule tibi imperator aut patere me consulere mihi quid respondebo postea si compertum fuerit data hinc auctoritate aliquos christianorum aut gladio aut fustibus aut plumbeis necatos quomodo hoc purgabo factum quomodo excusabo apud episcopos qui nunc quia per triginta et innumeros annos presbiteri quidam gradu functi uel ministri ecclesiae retrahuntur a munere sacro et curiae deputantur grauiter gemunt nam si qui uobis militant certo militiae tempore seruantur quanto magis etiam eos considerare debetis qui deo militant quomodo inquam hoc excusabo apud episcopos qui queruntur de clericis et impressione graui uastari scribunt ecclesias hoc tamen in notitiam clementiae tuae peruenire uolui de hoc ut placet arbitrio tuo consulere et temperare dignaberis illud autem quod me angit et iure angit exclude atque eiice ipse facis quidquid fieri iussisti aut si ille facturus non est malo te magis esse clementem quam illum non fecisse quod iussus est habes in quibus domini adhuc debes circa imperium romanum inuitare et emereri clementiam habes quibus amplius quam tibi speres illorum gratia illorum salus te in hoc sermone conueniat timeo ne causam tuam alieno committas iudicio integra adhuc tibi sunt omnia in hoc me ego deo nostro pro te obligo nec uerearis sacramentum numquid deo displicere poterit quod pro eius emendatur honorificentia nihil mutaueris certe in illa epistola siue missa siue nondum missa est dictari iube aliam quae plena fidei plena pietatis sit tibi integrum est emendare mihi non est integrum dissimulare antiochenis tuam donasti iniuriam inimici tui filias reuocasti nutriendas apud affinem dedisti matri hostis tui misisti de aerario tuo sumptus haec tanta pietas tanta erga deum fides hoc facto obfuscabitur tu igitur qui armatis pepercisti hostibus et seruasti inimicos tuos ne quaeso tanto studio putes uindicandum in christianos nunc te imperator rogo ut non aspernanter acceperis me et pro te et pro me timentem sancti enim uox est ut quid factus sum uidere contritionem populi mei ut offensam incurram dei ego certe quod honorificentius fieri potuit feci ut me magis audires in regia ne si necesse esset audires in ecclesia aduentum eius non ingrato affectu se declinare sed ne tacere cogeretur aut offensionis causam praeberet iracundum esse theodosium sed ex se placabilem ne igitur eum commoueret ualetudinem excusasse ingemuisse episcopos caedem thessalonicensem proinde in eluenda illa sanctorum imitandam poenitentiam sine qua peccatum non tollitur diabolum qui ei inuiderit uincendum non audere se illo praesente offerre sacrificium a quo etiam diuinitus fuerit deterritus at ipsam poenitentiam sacrificium esse quod factum eius non praeuerterit dolere se quippe qui eum uere diligat augustissimo imperatori theodosio ambrosius episcopus et ueteris amicitiae dulcis mihi recordatio est et beneficiorum quae crebris meis intercessionibus summa gratia in alios contulisti gratiae memini unde colligi potest quod non ingrato aliquo affectu aduentum tuum semper mihi antehac exoptatissimum declinare potuerim sed qua causa hoc fecerim breuiter expediam b soli mihi in tuo comitatu ius naturae ereptum uidebam audiendi ut et loquendi priuarer munere motus enim frequenter es quod ad me peruenissent aliqua quae in consistorio tuo statuta forent ego ergo expers communis usus sum cum dicat dominus iesus nihil esse occultum quod non manifestetur uerecundia igitur qua potui satisfeci imperiali arbitrio et prospexi ne aut ipse causam commotionis habeas cum id egerim ne quid ad me de imperialibus deferatur statutis aut ego cum fuero praesens aut non audiam per metum omnium et quasi conniuentis famam subibo aut ita audiam ut mihi aures pateant uox intercludatur ut audita non possim eloqui ne eos qui in suspicionem proditionis uenerint laedam in periculo c quid igitur facerem non audirem sed aures non possem cera ueterum fabularum claudere proderem sed quod in tuis iussis timerem in meis uerbis deberem cauere ne quid cruentum committeretur tacerem sed quod miserrimum foret omnium alligaretur conscientia uox eriperetur et ubi illud sed si sacerdos non dixerit erranti is qui errauerit in sua culpa morietur et sacerdos reus erit poenae quia non admonuit errantem accipe illud imperator auguste quod habeas fidei studium non possum negare quod dei timorem non diffiteor sed habes naturae impetum quem si quis lenire uelit cito uertes ad misericordiam si quis stimulet in maius exsuscitas ut eum reuocare uix possis utinam si nemo mitigat nullus accendat libenter eum committo tibi ipse te reuocas et pietatis studio uincis impetum naturae hunc ego impetum malui cogitationibus tuis secreto committere quam meis factis publice fortassis mouere itaque malui officio meo aliquid deesse quam humilitati et requiri in me ab aliis sacerdotis auctoritatem quam a te desiderari in me amantissime honorificentiam ut represso impetu integra esset consilii eligendi facultas praetendi aegritudinem corporis re uera grauem et nisi a uiris mitioribus uix leuandam uel emori tamen maluissem quam aduentum tuum biduo aut triduo non exspectarem sed quid facerem non erat factum est in urbe thessalonicensium quod nulla memoria habet quod reuocare non potui ne fieret immo quod ante atrocissimum fore dixi cum toties rogarem et quod ipse sero reuocando graue factum putasti hoc factum extenuare non poteram quando primum auditum est propter aduentum gallorum episcoporum sinodus conuenerat nemo non ingemuit nullus mediocriter accepit non erat facti tui absolutio in ambrosii communione in me etiam amplius commissi exaggeraretur inuidia si nemo diceret dei nostri reconciliationem fore necessariam an pudet te imperator hoc facere quod rex propheta auctor christi secundum carnem prosapiae fecit dauid illi dictum est quia diues qui haberet plurimos greges unam pauperis ouem propter aduentum hospitis eripuit et occidit et cognito quod in hoc ipse argueretur quia ipse fecisset ait peccaui domino iterum cum plebem numerari iussisset dauid percussus est corde et dixit ad dominum peccaui uehementer quod fecerim hoc uerbum et nunc domine aufer iniquitatem serui tui quod deliqui uehementer culpa autem erat quoniam uoluit scire numerum totius plebis quae secum erat quod scire deo soli debuit reseruare et cum inquit mors fieret in plebe ipso primo die ad horam prandii cum uidisset dauid percutientem angelum in plebem ait dauid ego peccaui et ego pastor malignum feci et hic grex quid fecit fiat manus tua in me et in domum patris mei itaque poenituit dominum et iussit angelo ut parceret plebi sacrificium autem offerret dauid erant enim tunc sacrificia pro delictis haec nunc sunt sacrificia poenitentiae itaque ea humilitate acceptior deo factus est non enim mirandum peccare hominem sed illud reprehensibile si non se cognoscat errasse non humiliet deo iob sanctus et ipse potens in saeculo ait peccatum meum non abscondi sed coram plebe omni annuntiaui et ieiunauit in dolore haec ideo scripsi non ut te confundam sed ut regum exempla prouocent ut tollas hoc peccatum de regno tuo tolles autem humiliando deo animam tuam homo es et tibi uenit tentatio uince eam peccatum non tollitur nisi lacrimis et poenitentia nec angelus potest nec archangelus dominus ipse qui solus potest dicere ego uobiscum sum si peccauerimus nisi poenitentiam deferentibus non relaxat suadeo rogo hortor admoneo quia dolori est mihi ut tu qui pietatis inauditae exemplum eras qui apicem clementiae tenebas qui singulos nocentes non patiebaris periclitari tot periisse non doleas innocentes etsi in praeliis felicissime egeris etsi in aliis quoque laudabilis tamen apex tuorum operum pietas semper fuit id tibi inuidit diabolus quod habebas praestantissimum uince eum dum habes adhuc unde possis uincere noli peccato tuo aliud peccatum addere ut usurpes quod usurpasse multis officit ego certe in omnibus aliis licet debitor pietati tuae cui ingratus esse non possum quam pietatem multis imperatoribus praeferebam uni adaequabam ego inquam causam in te contumaciae nullam habeo sed habeo timoris offerre non audeo sacrificium si uolueris assistere an quod in unius innocentis sanguine non licet in multorum licet non puto postremo scribo manu mea quod solus legas ita me dominus ab omnibus tribulationibus liberet quia non ab homine neque per hominem sed aperte mihi interdictum aduerti cum enim essem sollicitus ipsa nocte qua proficisci parabam uenisse quidem uisus es ad ecclesiam sed mihi sacrificium offerre non licuit alia praetereo ut potui cauere sed pertuli amore tuo ut arbitror dominus faciat ut omnia cum tranquillitate cedant multifarie deus noster admonet signis coelestibus prophetarum praeceptis uisionibus etiam peccatorum uult nos intelligere quo rogemus eum ut perturbationes auferat pacem uobis imperantibus seruet fides ecclesiae et tranquillitas perseueret cui prodest christianos et pios esse imperatores certe uis probari deo omnis rei tempus ut scriptum est tempus inquit faciendi domine qui se accusat cum peccauerit iustus est 