quasi scaenae fabulas componit baiarum suarum piscinas extollebat cum meis consiliis adoptio et proconsulare ius et designatio consulatus et cetera apiscendo imperio praepararentur aut exsistat qui cohortes in urbe temptatas qui prouinciarum fidem labefactatam denique seruos uel libertos ad scelus corruptos arguat uiuere ego britannico potiente rerum poteram ac si plautus aut quis alius rem publicam iudicaturus obtinuerit desunt scilicet mihi accusatores qui non uerba impatientia caritatis aliquando incauta sed ea crimina obiciant quibus nisi a filio absolui non possim commotis qui aderant ultroque spiritus eius mitigantibus colloquium filii exposcit ubi nihil pro innocentia quasi diffideret nec de beneficiis quasi exprobraret disseruit sed ultionem in delatores et praemia amicis obtinuit praefectura annonae faenio rufo cura ludorum qui a caesare parabantur arruntio stellae aegiptus c laudio balbillo permittuntur siria p anteio destinata sed uariis mox artibus elusus ad postremum in urbe retentus est at silana in exilium acta caluisius quoque et iturius relegantur de atimeto supplicium sumptum ualidiore apud libidines principis paride quam ut poena adficeretur plautus ad praesens silentio transmissus est deferuntur dehinc consensisse pallas ac burrus ut cornelius sulla claritudine generis et adfinitate claudii cui per nuptias antoniae gener erat ad imperium uocaretur eius accusationis auctor extitit paetus quidam exercendis apud aerarium sectionibus famosus et tum uanitatis manifestus nec tam grata pallantis innocentia quam grauis superbia fuit quippe nominatis libertis eius quos conscios haberet respondit nihil umquam se domi nisi nutu aut manu significasse uel si plura demonstranda essent scripto usum ne uocem consociaret burrus quamuis reus inter iudices sententiam dixit exiliumque accusatori inrogatum et tabulae exustae sunt quibus oblitterata aerarii nomina retrahebat fine anni statio cohortis adsidere ludis solita demouetur quo maior species libertatis esset utque miles theatrali licentiae non permixtus incorruptior ageret et plebes daret experimentum an amotis custodibus modestiam retineret urbem princeps lustrauit ex responso haruspicum quod iouis ac mineruae aedes de caelo tactae erant q uolusio p scipione consulibus otium foris foeda domi lasciuia qua nero itinera urbis et lupanaria et deuerticula ueste seruili in dissimulationem sui compositus pererrabat comitantibus qui raperent uenditioni exposita et obuiis uulnera inferrent aduersus ignaros adeo ut ipse quoque exciperet ictus et ore praeferret deinde ubi caesarem esse qui grassaretur pernotuit augebanturque iniuriae aduersus uiros feminasque insignes et quidam permissa semel licentia sub nomine neronis inulti propriis cum globis eadem exercebant in modum captiuitatis nox agebatur iuliusque montanus senatorii ordinis sed qui nondum honorem capessisset congressus forte per tenebras cum principe quia uim temptantem acriter reppulerat deinde adgnitum orauerat quasi exprobrasset mori adactus est nero autem metuentior in posterum milites sibi et plerosque gladiatores circumdedit qui rixarum initia modica et quasi priuata sinerent si a laesis ualidius ageretur arma inferebant ludicram quoque licentiam et fautores histrionum uelut in proelia conuertit impunitate et praemiis atque ipse occultus et plerumque coram prospectans donec discordi populo et grauioris motus terrore non aliud remedium repertum est quam ut histriones italia pellerentur milesque theatro rursum adsideret per idem tempus actum in senatu de fraudibus libertorum efflagitatumque ut aduersus male meritos reuocandae libertatis patronis daretur nec deerant qui censerent sed consules relationem incipere non ausi ignaro principe perscripsere tamen consensum senatus ille an auctor constitutionis fieret ut inter paucos et sententiae diuersos quibusdam coalitam libertate inreuerentiam eo prorupisse frementibus ut uine an aequo cum patronis iure agerent sententiam eorum consultarent ac uerberibus manus ultro intenderent impudenter uel poenam suam ipsi suadentes quid enim aliud laeso patrono concessum quam ut c entesimum ultra lapidem in oram campaniae libertum releget ceteras actiones promiscas et pares esse tribuendum aliquod telum quod sperni nequeat nec graue manu missis per idem obsequium retinendi libertatem per quod adsecuti sint at criminum manifestos merito ad seruitutem retrahi ut metu coerceantur quos beneficia non mutauissent disserebatur contra paucorum culpam ipsis exitiosam esse debere nihil uniuersorum iuri derogandum quippe late fusum id corpus hinc plerumque tribus decurias ministeria magistratibus et sacerdotibus cohortes etiam in urbe conscriptas et plurimis equitum plerisque senatoribus non aliunde originem trahi si separarentur libertini manifestam fore penuriam ingenuorum non frustra maiores cum dignitatem ordinum diuiderent libertatem in communi posuisse quin et manu mittendi duas species institutas ut relinqueretur paenitentiae aut nouo beneficio locus quos uindicta patronus non liberauerit uelut uinclo seruitutis attineri dispiceret quisque merita tardeque concederet quod datum non adimeretur haec sententia ualuit scripsitque caesar senatui priuatim expenderent causam libertorum quotiens a patronis arguerentur in commune nihil derog arent nec multo post ereptus amitae libertus paris quasi iure ciuili non sine infamia principis cuius iussu perpetratum ingenuitatis iudicium erat manebat nihilo minus quaedam imago rei publicae nam inter uibullium praetorem et plebei tribunum antistium ortum certamen quod immodestos fautores histrionum et a praetore in uincla ductos tribunus omitti iussisset comprobauere patres incusata antistii licentia simul prohibiti tribuni ius praetorum et consulum praeripere aut uocare ex italia cum quibus lege agi posset addidit l piso designatus consul ne quid intra domum pro potestate aduerterent neue multum ab iis dictam quaestores aerarii in publicas tabulas ante quattuor mense referrent medio temporis contra dicere liceret deque eo consules statuerent cohibita artius et aedilium potestas statutumque quantum curules quantum plebei pignoris caperent uel poenae inrogarent et heluidius priscus tr ibunus pl ebis aduersus obultronium sabinum aerarii quaestorem contentiones proprias exercuit tamquam ius hastae aduersus inopes inclementer ageret dein princeps curam tabularum publicarum a quaestoribus ad praefectos transtulit uarie habita ac saepe mutata eius rei forma nam augustus senatui permisit deligere praefectos deinde ambitu suffragiorum suspecto sorte ducebantur ex numero praetorum qui praeessent neque id diu mansit quia sors deerrabat ad parum idoneos tum claudius quaestores rursum imposuit iisque ne metu offensionum segnius consulerent extra ordinem honores promisit sed deerat robur aetatis eum primum magistratum capessentibus igitur nero praetura perfunctos et experientia probatos delegit damnatus isdem consulibus uipsanius laenas ob sardiniam prouinciam auare habitam absolutus cestius proculus repetundarum cretensibus accusantibus clodius quirinalis quod praefectus remigum qui rauennae haberentur uelut infimam nationum italiam luxuria saeuitiaque adflictauisset ueneno damnationem anteiit caninius rebi lus ex primoribus peritia legum et pecuniae magnitudine cruciatus aegrae senectae misso per uenas sanguine effugit haud creditus sufficere ad constantiam sumendae mortis ob libidines muliebriter infamis at l uolusius egregia fama concessit cui tres et nonaginta anni spatium uiuendi praecipuaeque opes bonis artibus inoffensa tot imperatorum amicitia fuit nerone iterum l pisone consulibus pauca memoria digna euenere nisi cui libeat laudandis fundamentis et trabibus quis molem amphitheatri apud campum martis caesar exstruxerat uolumina implere cum ex dignitate populi romani repertum sit res inlustres annalibus talia diurnis urbis actis mandare ceterum coloniae capua atque nuceria additis ueteranis firmatae sunt plebeique congiarium quadrigeni nummi uiritim dati et sestertium quadringenties aerario inlatum est ad retinendam populi fidem uectigal quoque quintae et uicesimae uenalium mancipiorum remissum specie magis quam ui quia cum uenditor pendere iuberetur in partem pretii emptoribus adcrescebat et edixit caesar ne quis magistratus aut procurator in prouincia quam obtineret spectaculum gladiatorum aut ferarum aut quod aliud ludicrum ederet nam ante non minus tali largitione quam corripiendis pecuniis subiectos adfligebant dum quae libidine deliquerant ambitu propugnant factum et senatus consultum ultioni iuxta et securitati ut si quis a suis seruis interfectus esset ii quoque qui testamento manu missi sub eodem tecto mansissent inter seruos supplicia penderent redditur ordini lurius uarus consularis auaritiae criminibus olim perculsus et pomponia graecina insignis femina a plautio quem ouasse de britannis rettuli nupta ac superstitionis externae rea mariti iudicio permissa isque prisco instituto propinquis coram de capite famaque coniugis cognouit et insontem nuntiauit longa huic pomponiae aetas et continua tristitia fuit nam post iuliam drusi filiam dolo messalinae interfectam per quadraginta annos non cultu nisi lugubri non animo nisi maesto egit idque illi imperitante claudio impune mox ad gloriam uertit idem annus plures reos habuit quorum p celerem accusante asia quia absoluere nequibat caesar traxit senecta donec mortem obiret nam celer interfecto ut memoraui silano pro consule magnitudine sceleris cetera flagitia obtegebat cossutianum capitonem cilices detulerant maculosum foedumque et idem ius audaciae in prouincia ratum quod in urbe exercuerat sed peruicaci accusatione conflictatus postremo defensionem omisit ac lege repetundarum damnatus est pro eprio marcello a quo lici i res repetebant eo usque ambitus praeualuit ut quidam accusatorum eius exilio multarentur tamquam insonti periculum fecissent nerone tertium consule simul ini it consulatum ualerius messala cuius proauum oratorem coruinum diuo augusto abauo neronis collegam in eo dem magistratu fuisse pauci iam senum meminerant sed nobili familiae honor auctus est oblatis in singulos annos quingenis sestertiis quibus messala paupertatem innoxiam sustentaret aurelio quoque cottae et haterio antonino annuam pecuniam statuit princeps quamuis per luxum auitas opes dissipassent eius anni principio mollibus adhuc initiis prolatatum inter parthos romanosque de obtinenda armenia bellum acriter sumitur quia nec uologaeses sinebat fratrem tiridaten dati a se regni expertem esse aut alienae id potentiae donum habere et corbulo dignum magnitudine populi romani rebatur parta olim a lucullo pompeioque recipere ad hoc armenii ambigua fide utraque arma inuitabant situ terrarum similitudine morum parthis propiores conubiisque permixti ac libertate ignota illuc magis ad seruitium inclinantes sed corbuloni plus molis aduersus ignauiam militum quam contra perfidiam hostium erat quippe siria transmotae legiones pace longa segnes munia castrorum aegerrime tolerabant satis constitit fuisse in eo exercitu ueteranos qui non stationem non uigilias inissent uallum fossamque quasi noua et mira uiserent sine galeis sine loricis nitidi et quaestuosi militia per oppida expleta igitur dimissis quibus senectus aut ualitudo aduersa erat supplementum petiuit et habiti per galatiam cappadociamque dilectus adiectaque ex germania legio cum equitibus alariis et peditatu cohortium retentusque omnis exercitus sub pellibus quamuis hieme saeua adeo ut obducta glacie nisi effossa humus tentoriis locum non praeberet ambusti multorum artus ui frigoris et quidam inter excubias exanimati sunt adnotatusque miles qui fascem lignorum gestabat ita praeriguisse manus ut oneri adhaerentes truncis brachiis deciderent ipse cultu leui capite intecto in agmine in laboribus frequens adesse laudem strenuis solacium inualidis exemplum omnibus ostendere dehinc quia duritia caeli militiaeque multi abnuebant deserebantque remedium seueritate quaesitum est nec enim ut in aliis exercitibus primum alterumque delictum uenia prosequebatur se qui signa reliquerat statim capite poenas luebat idque usu salubre et misericordia melius apparuit quippe pauciores illa castra deseruere quam ea in quibus ignoscebatur interim corbulo legionibus intra castra habitis donec uer adolesceret dispositisque per idoneos locos cohortibus auxiliariis ne pugnam priores auderent praedicit curam praesidiorum paccio orfito primi pili honore perfuncto mandat is quamquam incautos barbaros et bene gerendae rei casum offerri scripserat tenere se munimentis et maiores copias opperiri iubetur sed rupto imperio postquam paucae e proximis castellis turmae aduenerant pugnamque imperitia poscebant congressus cum hoste funditur et damno eius exterriti qui subsidium ferre debuerant sua quisque in castra trepida fuga rediere quod grauiter corbulo accepit increpitumque pac cium et praefectos militesque tendere extra uallum iussit inque ea contumelia detenti nec nisi precibus uniuersi exercitus exsoluti sunt at tiridates super proprias clientelas ope uologaesi fratris adiutus non furtim iam sed palam bello infensare armeniam quosque fidos nobis rebatur depopulari et si copiae contra ducerentur eludere hucque et illuc uolitans plura fama quam pugna exterrere igitur corbulo quaesito diu proelio frustra habitus et exemplo hostium circumferre bellum coactus dispertit uires ut legati praefectique diuersos locos pariter inuaderent simul regem antiochum monet proximas sibi praefecturas petere nam pharasmanes interfecto filio radamisto quasi proditore quo fidem in nos testaretur uetus aduersus armenios odium promptius exercebat tuncque primum inlecti moschi gens ante alias socia romanis auia armeniae incursauit ita consilia tiridati in contrarium uertebant mittebatque oratores qui suo parthorumque nomine expostularent cur datis nuper obsidibus redintegrataque amicitia quae nouis quoque beneficiis locum aperiret uetere armeniae possessione depelleretur ideo nondum ipsum uolgaesen commotum quia causa quam ui agere mallent sin perstaretur in bello non defore arsacidis uirtutem fortunamque saepius iam clade romana expertam ad ea corbulo satis comperto uolgaesen defectione hircaniae attineri suadet tiridati precibus caesarem adgredi posse illi regnum stabile et res incruentas contingere si omissa spe longinqua et sera praesentem potioremque sequeretur placitum dehinc qui commeantibus in uicem nuntiis nihil in summa m pacis proficiebatur colloquio ipsorum tempus locumque destinari mille equitum praesidium tiridates adfore sibi dicebat quantum corbuloni cuiusque generis militum adsisteret non statuere dum positis loricis et galeis in faciem pacis ueniretur cuicumque mortalium nedum ueteri et prouido duci barbarae astutiae patuissent ideo artum inde numerum finiri et hinc maiorem offerri ut dolus pararetur nam equiti sagittarum usu exercito si detecta corpora obicerentur nihil profuturam multitudinem dissimulato tamen intellectu rectius de iis quae in publicum consulerentur totis exercitibus coram dissertaturos respondit locumque delegit cuius pars altera colles erant clementer adsurgentes accipiendis peditum ordinibus pars in planitiem porrigebatur ad explicandas equitum turmas dieque pacto prior corbulo socias cohortes et auxilia regum pro cornibus medio sextam legionem constituit cui accita per noctem aliis ex castris tria milia tertianorum permiscuerat una cum aquila quasi eadem legio spectaretur tiridates uergente iam die procul adstitit unde uideri magis quam audiri posset ita sine congressu dux romanus abscedere militem sua quemque in castra iubet rex siue fraudem suspectans quia plura simul in loca ibatur siue ut commeatus nostros pontico mari et trapezunte oppido aduentantes interciperet propere discedit sed neque commeatibus uim facere potuit quia per montes ducebantur praesidiis nostris insessos et corbulo ne inritum bellum traheretur utque armenios ad sua defendenda cogeret exscindere parat castella sibique quod ualidissimum in ea praefectura cognomento uolandum sumit minora cornelio flacco legato et insteio capitoni castrorum praefecto mandat tum circumspectis munimentis et quae expugnationi idonea prouisis hortatur milites ut hostem uagum neque paci aut proelio paratum sed perfidiam et ignauiam fuga confitentem exuerent sedibus gloriaeque pariter et praedae consulerent tum quadripertito exercitu hos in testudinem conglobatos subruendo uallo inducit alios scalas moenibus admouere multos tormentis faces et hastas incutere iubet libritoribus funditoribusque attributus locus unde eminus glandes torquerent ne qua pars subsidium laborantibus ferret pari undique metu tantus inde ardor certantis exercitus fuit ut intra tertiam diei partem nudati propugnatoribus muri obices portarum subuersi capta escensu munimenta omnesque puberes trucidati sint nullo milite amisso paucis admodum uulneratis et imbelle uulgus sub corona uenundatum reliqua praeda uictoribus cessit pari fortuna legatus ac praefectus usi sunt tribusque una die castellis expugnatis cetera terrore et alia sponte incolarum in deditionem ueniebant unde orta fiducia caput gentis artaxata adgrediendi nec tamen proximo itinere ductae legiones qua si amnem araxen qui moenia adluit ponte transgrederentur sub ictum dabantur procul et latioribus uadis transiere at tiridates pudore et metu ne si concessisset obsidioni nihil opis in ipso uideretur si prohiberet impeditis locis seque et equestres copias inligaret statuit postremo ostendere aciem et dato die proelium incipere uel simulatione fugae locum fraudi parare igitur repente agmen romanum circumfundit non ignaro duce nostro qui uiae pariter et pugnae composuerat exercitum latere dextro tertia legio sinistro sexta incedebat mediis decimanorum delectis recepta inter ordines impedimenta et tergum mille equites tuebantur quibus iusserat ut instantibus comminus resisterent refugos non sequerentur in cornibus pedes sagittarius et cetera manus equitum ibat productior cornu sinistro per ima collium ut si hostis intrauisset fronte simul et sinu exciperetur adsultare ex diuerso tiridates non usque ad ictum teli sed tum minitans tum specie trepidantis si laxare ordines et diuersos consectari posset ubi nihil temeritate solutum nec amplius quam decurio equitum audentius progressus et sagittis confixus ceteros ad obsequium exemplo firmauerat propinquis tam tenebris abscessit et corbulo castra in loco metatus an expeditis legionibus nocte artaxata pergeret obsidioque circumdaret agitauit concessisse illuc tiridaten ratus dein postquam exploratores attulere longinquum regis iter et medi an albani peterentur incertum lucem opperitur praemissaque leui s armatura quae muros interim ambiret oppugnationemque eminus inciperet sed oppidani portis sponte patefactis se suaque romanis permisere quod salutem ipsis tulit artaxatis ignis immissus deletaque et solo aequata sunt qui nec teneri terant sine ualido praesidio ob magnitudinem moenium nec id nobis uirium erat quod firmando praesidio et capessendo bello diuideretur uel si integra et incustodita relinquerentur nulla in eo utilitas aut gloria quod capta essent adicitur miraculum uelut numine oblatum nam cuncta extra tectis hactenus sole inlustria fuere repente quod moenibus cingebatur ita atra nube coopertum fulgoribusque discretum est ut quasi infensantibus deis exitio tradi crederetur ob haec consal utatus imperator nero et senatus consulto supplicationes habitae statuaeque et arcus et continui consulatus principi utque inter festos referretur dies quo patrata uictoria quo nuntiata quo relatum de ea esset aliaque in eandem formam decernuntur adeo modum egressa ut c cassius de ceteris honoribus adsensus si pro benignitate fortunae dis grates agerentur ne totum quidem annum supplicationibus sufficere disseruerit eoque oportere diuidi sacros et negotiosos dies quis diuina colerent et humana non impedirent uariis deinde casibus iactatus et multorum odia meritus reus haud tamen sine inuidia senecae damnatur is fuit publius suillius imperitante claudio terribilis ac uenalis et mutatione temporum non quantum inimici cuperent demissus quique se nocentem uideri quam supplicem mallet eius opprimendi gratia repetitum credebatur senatus consultum poenaque cinciae legis aduersum eos qui pretio causas orauissent nec suillius questu aut exprobratione abstinebat praeter ferociam animi extrema senecta liber et senecam increpans infensum amicis claudii sub quo iustissimum exilium pertulisset simul studiis inertibus et iuuenum imperitiae suetum liuere iis qui uiuidam et incorruptam eloquentiam tuendis ciuibus exercerent se quaestorem germanici illum domus eius adulterum fuisse an grauius aestimandum sponte litigatoris praemium honestae operae adsequi quam corrumpere cubicula principum feminarum qua sapientia quibus philosophorum praeceptis intra quadriennium regiae amicitiae ter milies sestertium parauisset romae testamenta et orbos uelut indagine eius capi italiam et prouincias immenso faenore hauriri at sibi labore quaesitam et modicam pecuniam esse crimen periculum omnia potius toleraturum quam ueterem ac domi partam dignationem subitae felicitati submittere t nec deerant qui haec isdem uerbis aut uersa in deterius senecae deferrent repertique accusatores direptos socios cum suillius prouinciam asiam regeret ac publicae pecuniae peculatum detulerunt mox quia inquisitionem annuam impetrauerant breuius uisum sub urbana crimina incipi quorum obuii testes erant ii acerbitate accusationis q pomponium ad necessitatem belli ciuilis detrusum iuliam drusi filiam sabinamque poppaeam ad mortem actas et ualerium asiaticum lusium saturninum cornelium lupum circumuentos iam equitum romanorum agmina damnata omnemque claudii saeuitiam suillio obiectabant ille nihil ex his sponte susceptum sed principi paruisse defendebat donec eam orationem caesar cohibuit compertum sibi referens ex commentariis patris sui nullam cuiusquam accusationem ab eo coactam tum iussa messalinae praetendi et labare defensio cur enim neminem alium delectum qui saeuienti impudicae uocem praeberet puniendos rerum atrocium ministros ubi pretia scelerum adepti scelera ipsa aliis delegent igitur adempta bonorum parte nam filio et nepti pars concedebatur eximebanturque etiam quae testamento matris aut auiae acceperant in insulas baleares pellitur non in ipso discrimine non post damnationem fractus animo ferebaturque copiosa et molli uita secretum illud tolerauisse filium eius nerullinum adgressis accusatoribus per inuidiam patris et crimina repetundarum intercessit princeps tamquam satis expleta ultione per idem tempus octauius sagitta plebei tribunus pontiae mulieris nuptae amore uaecors ingentibus donis adulterium et mox ut omitteret maritum emercatur suum matrimonium promittens ac nuptias eius pactus sed ubi mulier uacua fuit nectere moras aduersam patris uoluntatem causari repertaque spe ditioris coniugis promissa exuere octauius contra modo conqueri modo minitari famam perditam pecuniam exhaustam obtestans denique salutem quae sola reliqua esset arbitrio eius permittens ac postquam spernebatur noctem unam ad solacium poscit qua delenitus modum in posterum adhiberet statuitur nox et pontia consciae ancillae custodiam cubiculi mandat ille uno cum liberto ferrum ueste occultum infert tum ut adsolet in amore et ira iurgia preces exprobratio satisfactio et pars tenebrarum libidini seposita ea quasi incensus nihil metuentem ferro transuerberat et adcurrentem ancillam uulnere absterret cubiculoque prorumpit postera die manifesta caedes haud ambiguus percussor quippe mansitasse una conuincebatur sed libertus suum illud facinus profiteri se patroni iniurias ultum esse commoueratque quosdam magnitudine exempli donec ancilla ex uulnere refecta uerum aperuit postulatusque apud consules a patre interfectae postquam tribunatu abierat sententia patrum et lege de sicariis condemnatur non minus insignis eo anno impudicitia magnorum rei publicae malorum initium fecit erat in ciuitate sabina poppaea t ollio patre genita sed nomen aui materni sumpserat inlustri memoria poppaei sabini consularis et triumphali decore praefulgentis nam ollium honoribus nondum functum amicitia seiani peruertit huic mulieri cuncta alia fuere praeter honestum animum quippe mater eius aetatis suae feminas pulchritudine supergressa gloriam pariter et formam dederat opes claritudine generis sufficiebant sermo comis nec absurdum ingenium modestiam praeferre et lasciuia uti rarus in publicum egressus idque uelata parte oris ne satiaret adspectum uel quia sic decebat famae numquam pepercit maritos et adulteros non distinguens neque adfectui suo aut alieno obnoxia unde utilitas ostenderetur illuc libidinem transferebat igitur agentem eam in matrimonio rufri crispi ni equitis romani ex quo filium genuerat otho pellexit iuuenta ac luxu et quia flagrantissimus in amicitia neronis habebatur nec mora quin adulterio matrimonium iungeretur otho siue amore incautus laudare formam elegantiamque uxoris apud principem siue ut accenderet ac si eadem femina potirentur id quoque uinculum potentiam ei adiceret saepe auditus est consurgens e conuiuio caesaris seque ire ad illam sibi concessam dictitans nobilitatem pulchritudinem uota omnium et gaudia felicium his atque talibus inritamentis non longa cunctatio interponitur sed accepto aditu poppaea primum per blandimenta et artes ualescere imparem cupidini et forma neronis captam simulans mox acri iam principis amore ad superbiam uertens si ultra unam alteramque noctem attineretur nuptam esse se dictitans nec posse matrimonium omittere deuinctam othoni per genus uitae quod nemo adaequaret illum animo et cultu magnificum ibi se summa fortuna digna uisere at neronem paelice ancilla et adsuetudine actes deuinctum nihil e contubernio seruili nisi abiectum et sordidum traxisse deicitur familiaritate sueta post congressu et comitatu otho et ad postremum ne in urbe aemulatus ageret prouinciae lusitaniae praeficitur ubi usque ad ciuilia arma non ex priore infamia sed integre sancteque egit procax otii et potestatis temperantior hactenus nero flagitiis et sceleribus uelamenta quaesiuit suspectabat maxime cornelium sullam socors ingenium eius in contrarium trahens callidumque et simulatorem interpretando quem metum graptus ex libertis caesaris usu et senecta tiberio abusque domum principium edoctus tali mendacio intendit pons muluius in eo tempore celebris nocturnis inlecebris erat uen titabatque illuc nero quo solutius urbem extra lasciuiret igitur regredienti per uiam flaminiam compositas insidias fatoque euitatas quoniam diuerso itinere sallustianos in hortos remeauerit auctoremque eius doli sullam ementitur quia forte redeuntibus ministris principis quidam per iuuenilem licentiam quae tunc passim exercebatur inanem metum fecerant neque seruorum quisquam neque clientium sullae adgnitus maximeque despecta et nullius ausi capax natura eius a crimine abhorrebat proinde tamen quasi conuictus esset cedere patria et massiliensium moenibus coerceri iubetur isdem consulibus auditae puteolanorum legationes quas diuersas ordo plebs ad senatum miserant illi uim multitudinis hi magistratuum et primi cuiusque auaritiam increpantes eaque seditio ad saxa et minas ignium progressa ne c aedem et arma proliceret c cassius adhibendo remedio delectus quia seueritatem eius non tolerabant precante ipso ad scribonios fratres ea cura transfertur data cohorte praetoria cuius terrore et paucorum supplicio rediit oppidanis concordia non referrem uulgarissimum senatus consultum quo ciuitati siracusanorum egredi numerum edendis gladiatoribus finitum permittebatur nisi paetus thrasea contra dixisset praebuissetque materiem obtrectatoribus arguendae sententiae cur enim si rem publicam egere libertate senatoria crederet tam leuia consectaretur quin de bello aut pace de uectigalibus et legibus quibusque aliis res romana continetur suaderet dissuaderetue licere patribus quotiens ius dicendae sententiae accepissent quae uellent expromere relationemque in ea postulare an solum emendatione dignum ne siracusis spectacula largius ederentur cetera per omnes imperii partes perinde egregia quam si non nero sed thrasea regimen eorum teneret quod si summa dissimulatione transmitterentur quanto magis inanibus abstinendum thrasea contra rationem poscentibus amicis non praesentium ignarum respondebat eius modi consulta corrigere sed patrum honori dare ut manifestum fieret magnarum rerum curam non dissimulaturos qui animum etiam leuissimis aduerterent eodem anno crebris populi flagitationibus immodestiam publicanorum arguentis dubitauit nero an cuncta uectigalia omitti iuberet idque pulcherrimum donum generi mortalium daret sed impetum eius multum prius laudata magnitudine animi attinuere seniores dissolutionem imperii docendo si fructus quibus res publica sustineretur deminuerentur quippe sublatis portoriis sequens ut tributorum abolitio expostularetur plerasque uectigalium societates a consulibus et tribunis plebis constitutas acri etiam tum populi romani libertate reliqua mox ita prouisa ut ratio quaestuum et necessitas erogationum inter se congruere nt temperandas plane publicanorum cupidines ne per tot annos sine querela tolerata nouis acerbitatibus ad inuidiam uerterent ergo edixit princeps ut leges cuiusque publici occultae ad id tempus proscriberentur omissas petitiones non ultra annum resumerent romae praetor per prouincias qui pro praetore aut consule essent iura aduersus publicanos extra ordinem redderent militibus immunitas seruaretur nisi in iis quae ueno exercerent aliaque admodum aequa quae breui seruata dein frustra habita sunt manet tamen abolitio quadragesimae quinquagesimaeque et quae alia exactionibus inlicitis nomina publicani inuenerant temperata apud transmarinas prouincias frumenti subuectio et ne censibus negotiatorum naues adscriberentur tributumque pro illis penderent constitutum reos ex prouincia africa qui proconsulare imperium illic habuerant sulpicium camerinum et pompeium siluanum absoluit caesar camerinum aduersus priuatos et paucos saeuitiae magis quam captarum pecuniarum crimina obicientes siluanum magna uis accusatorum circumsteterat poscebatque tempus euocandorum testium reus ilico defendi postulabat ualuitque pecuniosa orbitate et senecta quam ultra uitam eorum produxit quorum ambitu euaserat quietae ad id tempus res in germania fuerant ingenio ducum qui peruulgatis triumphi insignibus maius ex eo decus sperabant si pacem continuauissent paulinus pompeius et l uetus ea tempestate exercitui praeerant ne tamen segnem militem attinerent ille inchoatum ante tres et sexaginta annos a druso aggerem coercendo rheno absoluit uetus mosellam atque ararim facta inter utrumque fossa conectere parabat ut copiae per mare dein rhodano et arare subuectae per eam fossam mox fluuio mosella in rhenum exim oceanum decurrerent sublatisque itineris difficultatibus nauigabilia inter se occidentis septentrionisque litora fierent inuidit operi aelius gracilis belgicae legatus deterrendo ueterem ne legiones alienae prouinciae inferret studiaque galliarum adfectaret formidolosum id imperatori dictitans quo plerumque prohibentur conatus honesti ceterum continuo exercituum otio fama incessit ereptum ius legatis ducendi in hostem eoque frisii iuuentutem saltibus aut paludibus imbellem aetatem per lacus admouere ripae agrosque uacuos et militum usui sepositos insedere auctore uerrito et malori ge qui nationem eam regebant in quantum germani regnantur iamque fixerant domos semina aruis intulerant utque patrium solum exercebant cum dubius auitus accepta a paulino prouincia minitando uim romanam nisi abscederent frisii ueteres in locos aut nouam sedem a caesare impetrarent perpulit uerritum et malorigem preces suscipere profectique romam dum aliis curis intentum neronem opperiuntur inter ea quae barbaris ostentantur intrauere pompei theatrum quo magnitudinem populi uiserent illic per otium neque enim ludicris ignari oblectabantur dum consessum caueae discrimina ordinum quis eques ubi senatus percunctantur aduertere quosdam cultu externo in sedibus senatorum et quinam forent rogitantes postquam audiuerant earum gentium legatis id honoris datum quae uirtute et amicitia romana praecellerent nullos mortalium armis aut fide ante germanos esse exclamant degrediunturque et inter patres considunt quod comiter a uisentibus exceptum quasi impetus antiqui et bona aemulatione nero ciuitate romana ambos donauit frisios decedere agris iussit atque illis aspernantibus auxiliaris eques repente immissus necessitatem attulit captis caesisue qui peruicacius restiterant eosdem agros ampsiuarii occupauere ualidior gens non modo sua copia sed adiacentium populorum miseratione qui pulsi a chaucis et sedis inopes tutum exilium orabant aderatque iis clarus per illas gentes et nobis quoque fidus nomine boiocalus uinctum se rebellione cherusca iussu arminii referens mox tiberio et germanico ducibus stipendia meruisse et quinquaginta annorum obsequio id quoque adiungere quod gentem suam dicioni nostrae subiceret quotam partem campi iacere in quam pecora et armenta militum aliquando transmitterentur seruarent sane receptus gregibus inter hominum famem modo ne uastitatem et solitudinem mallent quam amicos populos chamauorum 