cum ita sit esse ut fundamentum est reliquis uiuere enim et intelligere ut secunda et posteriora ut natura quadam in eo quod est esse uelut inesse uideantur uel ex eo quod esse quodammodo ut extiterint atque in eo quod est suum esse illud primum ac fontanum esse seruauerint nunquam enim esse sine uiuere atque intelligere neque uiuere atque intelligere sine eo quod est esse iam probatum est u huius rei ad intelligentiam hoc sit exemplum ponamus uisum uel uisionem per se ui sua atque natura potentialiter existentem hoc est eius esse potentiam habentem uisiuam ad uidendum quod erit ius uidere et item potentiam habentem uidendo uisa quaeque discernere quod est contra intelligere haec si potentia sunt nihil aliud quam esse dicitur et manent et ut quieta sunt atque in se conuersa tantum ut sint operantur solum uisio uel uisus existentia et idcirco solum esse numeranda at cum eadem uisio operatione uidendi uti coeperit quasi progressione sui uisio quasi inquam non enim progreditur nec a se exit sed intentione ac uigore propriae potestatis quod est ei uiuere omnia quae sunt ei obuia uel quibus incurrendo obuia conspexerit cum officio uiuendi fungitur uita ipsius uisionis est quae motu operante uiuere indicat uisionem tantum in eo quod uidet puro uidendi sensu non discriminante nec diiudicante quod uidet quod quidem nos accipimus aestimatione ut opinemur uidere solum sine intelligentia cum autem uidere quod est uiuere uisioni uidere non sit nisi capiat comprehendatque quod uiderit simul ergo est et iudicare quod uiderit ergo in eo quod est uidere inest diiudicare neque enim si uiderit quomodocumque uiderit non diiudicauit illud ipsum uel quod uiderit ergo ut dicimus in eo quod est uidere est diiudicare in eo autem quod est esse uisionem inest uidere inconnexa igitur ac magis simplicia in eo quod sunt non aliud quam unum uisio uidere discernere quo pacto et in eo quod est discernere inest uidere et in eo quod est uidere inest esse uisione atque ut uere dicam non inest sed eo quod est uisio in eo est uidere atque discernere ita in singulis omnia uel unumquidque omnia unum ui extolle te igitur atque erige spiritus meus et uirtute qua a deo mihi es inspiratus agnosce deum intelligere difficile non tamen desperatum nam ideo nosse se uoluit ideo mundum et opera sua diuina constituit ut eum per ista omnia cerneremus certe qui eius filius qui imago qui forma est a se ad patrem intelligendi transitum dedit deum igitur in qua natura in quo genere in qua ui in qua potentia ponimus intelligimus aestimamus uel qua phantasia intelligentiae attingimus atque in eum prouehimur et cum intelligibilem esse dicimus certe insufflatione dei anima nobis atque ex eo pars in nobis est quae in nobis est maxima attingimus igitur cum eo quo inde sumus atque pendemus certe post saluatoris aduentum cum in saluatore ipsum deum uidimus cum ab eo docti atque instructi sumus cum ab eo sanctum spiritum intelligentiae magistrum accepimus quid aliud tantus intelligentiae magister dabit nisi deum nosse deum cognoscere deum fateri et maiores nostri quaesierunt quid esset aut quis esset deus et his ab eo qui in eius gremio semper est responsum est ita me uidetis et patrem meum quaeritis olim uobiscum sum qui me uidit uidit et patrem ego in patre et pater in me ergo quid dicimus deum nempe spiritum et spiritum uitae dictum enim est uita pater est et item christus spiritus est et ipse rursus de se dixit ego sum uita et ut pater habet in se uitam ita et filio dedit habere ex se uitam eodem modo spiritus sanctus spiritus est utique et ipse uita nam omnia christus accepit a patre et omnia inquit ei dedi et item quae habet mea sunt ergo habet uitam et uitam a se esse quare istud quia ubi uita est ibi est a se esse uitam et si istud ita est ibi est intelligere se uitam esse et quid esse sit uiuere et quid esse quod uita est coniuncta igitur omnia et unum omnia et una substantia et uere uel simul quod est uel eademque substantia uii pater igitur esse est hoc enim caeteris principium et primum ad phantasiam secundorum hic deus is cum duobus caeteris deus hic unus deus quia quod est uiuere et intelligere hoc ipsum est quod est esse et duobus istis quod uiuere atque intelligere ab eo prouenit quod est esse nemo igitur separet spiritum sanctum et profana blasphemia esse nescio quid suspicetur quia et ipse de patre est quia ipse est et filius qui de patre est namque post id quod est esse id est existentia uel substantia uel in altius metu quodam propter nota nomina conscendas dicasque uel existentialitatem uel substantialitatem est id omnibus his esse quod dico manens in se suo a se motu uiuificans potentia sua qua cuncta uiuificentur et potentificantur plena absoluta super omnes perfectiones omnimodis est diuina perfectio hic est deus supra supra ueritatem omnipotens potentia et idcirco non forma autem et ueritas forma sed non ut inhaerens alteri inseparabilis forma sed ut inseparabiliter annexa ad declarationem potentiae dei patris eadem substantia uel imago uel forma illud igitur primum quod esse diximus quod deus est et silentium dictum et quies atque cessatio quod si ita est potentiae progressio quae non quidem progressio sed apparentia est et si progressio non dimittens unde progreditur sed cum connexione progressio magis autem apparentia non enim fuit aliquid extra quod progressio fieret ubique enim deus et omnia deus ergo potentiae progressio actus exstitit is actus si silentium deus est uerbum dicitur sed cessatio motus si essentia uita quod ut docuimus in eo quod est esse et uiuere in eo quod est silentium est tacens uerbum et in eo quod est quies uel cessatio inest uel occultus motus uel occulta actio necessario itaque ex hac cessatione natus motus et nata actio est uel a silentio uerbum uel ab essentia uita ergo ista essentia silentium cessatio pater hoc est deus pater at uero uita uerbum motus aut actio filius et unicus filius quia nihil aliud quam unum uel uita uel uerbum uel motus aut actio magisque omnia ista motus aut actio etenim omnia illa actiua sunt uita et uerbum motu uigent et motu operantur uniuersalis autem motus qui principalis est motus a se oritur quid enim est motus nisi a se sibi motus sit nam si ab alio mouetur est quidam aliud quam motus quod ab alio mouetur et si illud quod hoc nescio quid mouet motus non est mouere non potest unde enim moueat non habebit sin motus a motu nascitur motus ergo a se nascitur sed hoc est dedit ei pater uitam ut ei uita esset uiii ergo motus et unus est motus et a se motus et cum in parte occultus sit atque inde hic motus apparens a patre motus et quia a motu motus ideo a se motus et unus motus unde unicus filius hic uniuersalis in omnibus per quem facta sunt omnia hic uita omnibus quia quae facta sunt uiuunt omnia hic etiam iesus christus est quia ad uitam saluabit omnia unus ergo motus et unus filius et unicus quia unica uita et una uita solaque aeterna ergo filius patri uita enim pater et uita filius quae est item motus pater et motus filius quae est neque enim ibi aliquid accidens ergo et uerbum pater licet tacens uerbum uerbum tamen et uerbum filius et hoc quidquid enim uel est uel agit atque operatur et ubi magis uerbum non enim ut hic aer sonans uerbum sed ut hic aliquid agens uerbum unus ergo filius quia unus motus una uita quia una sola uita quae aeterna nec enim uita quae aliquando moritur nunquam autem moritur si se sciat scire autem se non poterit nisi deum sciat et deum qui uita est et uera uita est ac fons uitae hoc si ita est deo cognito cognoscet omnia quia a deo omnia et in omnibus deus et deus omnia hoc ioannes clamat haec est autem uita aeterna ut cognoscant te solum et uerum deum et quem misisti iesum christum cognitio est uita porro autem siue uita siue cognitio motus est unus et idem motus agens uitam et per uitam cognitionem et per cognitionem uitam idem ergo motus duo officia complens uitam et cognoscentiam autem motus est et filius filius igitur unicus in eo quod filius in eo autem quod geminus ipse enim uita ipse cognoscentia utroque operatus ad animarum salutem misterio crucis et uita quia de morte liberandi fueramus misterio autem cognoscentiae per spiritum sanctum quia is magis est datus et ipse omnes docuit et testimonium de christo dixit quod est cognitionem uitam agere et ex hoc deum cognoscere quod est uitam ueram fieri et hoc est testimonium de christo dicere ita dei filius christus id est et filius uita et quia id est motus etiam et cognoscentia filius est opere quo uita est iesus existens opere autem quo cognoscentia est spiritus sanctus et ipse existens ut sint existentiae duae christi et spiritus sancti in uno motu qui filius est et hinc et a patre iesus ex ore altissimi processi et spiritus sanctus etiam ipse a patre quia unus motus utrumque in existentiam protulit et quia quae habet pater filio dedit omnia ideo et filius qui motus est dedit omnia spiritui sancto omnia enim quae habet de me habet inquit etenim quia et ipse motus est de motu habet non enim filius illi dedit sed ille inquit de meo habet principaliter enim motus uita est et ipsa uita scientia est et cognoscentia ergo quidquid habet cognoscentia de uita habet haec summa trinitas haec summa unalitas omnia quaecumque habet pater mea sunt propterea dixi quia de meo accipiet et anuntiabit uobis ix hoc igitur satis clarum faciet esse quod pater est et uitam quod est filius et cognoscentiam quod est spiritus sanctus unum esse et unam esse substantiam subsistentias tres qui ab eo quod est esse quae substantia est motus quia et ipse ut docuimus ipsa substantia est geminans potentia ualet et uitalitatis et sapientiae atque intelligentiae ita scilicet ut in omnibus singulis tria sint ergo spiritus sanctus scientia est et sapientia hoc ita esse probant sacrae lectiones quis dei mentem cognouit nisi solus spiritus ipse spiritus testimonium reddit spiritui nostro quis testis sine scientia et scientia ipsa quia sapientia est docet nos esse filios dei item quis autem scrutatur corda quis scit cogitationes spiritus item quomodo ad scientiam iunguntur ambo ueritatem dico in christo ubi ueritas ibi scientia quia ueritas christus ideo et scientia quod est spiritus sanctus et item non mentior testimonium mihi perhibente conscientia mea in spiritu sancto quid est enim aliud conscientia quam cum altero scientia nunc nostra cum spiritu ergo spiritus scientia et christus est scientia quia ueritas ergo et christus et spiritus scientia at enim christus uita quid si spiritus uita unus enim ut dixi motus est et eadem uita quae scientia quid enim in christo doctus id est a deo et cum dico doctus a scientia dico quod siue a christo siue a spiritu unum atque idem est quid enim dicit paulus cum utrumque idipsum esse declaret prudentia uero spiritus uita est aestuat enim et rebellat ac repugnat secum error imprudentia inscientia et hoc prudentia carnis quae imprudentia et quia deum nescit mors est ergo prudentia spiritus uita atque pax est quo modo iam iuncti isti sunt et unum sunt x doceamus quod deus et scientia sit et uita quamquam ab ipso ista paulus o inquit altitudo diuitiarum sapientiae et scientiae dei sic dictum ab eodem multiformis sapientia dei hinc et secretum dei hinc et christus dictus sapientia hinc et illud ut possitis comprehendere cum omnibus sanctis quae sit latitudo longitudo altitudo profundum scire etiam supereminentem scientiae charitatem christi ita et scientia deus est et nos scientia liberat sed per christum tamen quia ipse est et scientia et ianua et uita et et omnium per quem facta sunt omnia ergo et scire ista et etiam charitatem in christum habere debemus haec atque alia plurima et deum scientiam esse et christum et spiritum sanctum satis clarum etiam uitam esse uno licet satis probatur exemplo nam in aliis libris uberius approbauimus sicuti enim pater uitam habet in semetipso sic dedit et filio uitam habere in semetipso item dicit sicut me misit uiuus pater ita et ego uiuo propter patrem sunt igitur ista sic singula ut omnia tria ista sunt singula una omni ergo substantia est pater ergo filius spiritus sanctus deus unum sunt quod substantialitas uitalitas beatitudo silentium sed apud se loquens silentium uerbum uerbi uerbum quid etiam est uoluntas patris nisi silens uerbum hoc ergo modo cum uerbum pater sit et filius uerbum id est sonans uerbum atque operans ergo inquam si et pater et filius uerbum est una substantia est deinde iustum inquit meum iudicium est quia non quaero facere uoluntatem meam sed eius qui me misit ergo una uoluntas unde una substantia quia et ipsa uoluntas substantia est uerbum autem ipsum uitam esse sic ostenditur non uultis ad me uenire ut uitam habeatis deinde et de hoc totum misterium est quod expono omne quod mihi datum est a patre apud me habeo quia uero idem motus est quod esse et quod est esse motus est et quia quadam intelligentia prius esse ab eo quod moueri sed prius id est secundum causam ideo dedit pater filio et motum qui et quod est esse habet ergo motum esse est igitur qui motus est habet et esse esse autem uita est et scientia habet igitur omnia quia patris habet esse ergo uoluntatem patris implet filius quae autem uoluntas nisi quia cum pater uita sit motus est uita eius haec uoluntas est uiuere facere alia haec ergo et id est christi quae est inquit uoluntas patris qui me misit ut ex eo quod mihi dedit nihil perdam sed resurgere faciam id ipsum postrema die haec enim uoluntas est patris mei ut omnis qui uidet filium et in ipsum credit habeat uitam aeternam et in die nouissima resurgat uidere autem est christum scire deum dei filium uitam et uitae deum et hoc est accepisse spiritum sanctum uerbum id esse quod uita hinc probatum est post quem ibimus uerbum uitae habes et nos credimus et cognouimus quod tu es christus filius dei totum misterium christus dei filius christus uerbum et ipsum uerbum uitae aeternae uerbum ergo hoc uerbum quod uita et hoc qui audit et credit utique cognoscit deum ergo et spiritum sanctum habet xi pronuntiata heic plena fides est quippe a discipulis item ad iudaeos dicit me si sciretis sciretis patrem meum neque me scitis neque patrem meum et recte quamquam enim et in patre filius et in filio pater existentia uel substantia in uita et uita in substantia inuisibilis tamen cum sit substantia non intelligitur nisi in uita magis autem uita christus quamquam et substantia ergo pater in filio cognoscitur unde quia non scitis me nec patrem si sciretis me sciretis et patrem ipsum hoc quid est sciretis a me esse quia ipse et scientia quod est spiritus sanctus item ad illos quia uerbum est et uerbum pater ergo una substantia item qui me misit uerus est et ego quae audiui ab ipso ea loquor pater filio loquitur filius mundo quia pater per filium et filius uirtute uerbi patris facit omnia id est secum loquens uerbum per uerbum in manifesto loquens facit omnia secum autem loquens uerbum deus est cum filio quia pater et filius unus deus ipse praeterea dicit amen amen dico uobis si quis uerbum meum custodierit mortem non uidebit et ipse rursum noui enim patrem et uerbum eius custodio uterque uerbum sed ut dixi illud quantum aut quale est in ioanne propterea me pater amat et ego pono animam meam ut iterum sumam eam nemo illam a me tollit sed ego eam pono a me ipso licentiam habeo ponere eam et licentiam habeo sumere eam christum nunquam dictum esse animam satis manifestum est sed nec deum dictum animam etenim pater deus dictus spiritus dictus item filius dictus spiritus dictus et sine dubio deus quippe cum ambo unus deus ergo haec supra animam sunt sua superiore substantia longe alia substantia animae et inferiore quippe a deo insufflata et genita et sola uere substantia dicta quod subesset suis in se speciebus et eodem pacto ut hile xii huc accedit quod uita deus uita christus et ex se uita utique sed ut patre dante christus habeat ex se uitam ergo uita superior ab anima priora enim et id est uita uitalitas quam anima ergo illa deus et pater et filius quippe ut ille spiritus et hic spiritus et hic uita et ille uita item uerbum et uerbum et caetera spiritus igitur habet potestatem animam sumendi ponendi et resumendi etenim uita et a se uita potestatem habet sumendi ponendi illud quod sua potentia sui participatione facit uiuere etenim anima ad imaginem imaginis dei facta faciamus hominem ad imaginem et similitudinem nostram ergo inferior et a deo atque magis orta uel facta nunquam ipse deus aut sed quidem non ille qui filius generalis uel uniuersalis atque omnium quae per ipsum facta sunt semen origo fons illius uero anima quomodo aut qui et dixisse memini et suo loco esse dicturum ergo uniuersalis quia spiritus et uita non anima habet potestatem a semetipso animam ponere et rursum animam sumere deus igitur et uel quia uita sunt uel quia spiritus uiuunt et semper uiuunt quippe qui a se uiuunt ergo illa anima uero haec cum assumitur a diuinis id est a neque enim a deo enim motus est et motus anima et motus a semetipso motus unde imago et similitudo anima est ergo cum assumitur nihil adiicitur uitae quippe cum ex uita id est ex uiuendi potentia animae uita sit animam igitur cum assumit spiritus ueluti ad inferiora traiicit potentiam atque actiones cum mundum et mundana complet ergo spiritum et maxime spiritus qui uita est in potestate habet et sumere animam et ponere cum autem sumit mundo ueluti nascitur et potentia eius cum mundo colloquitur cum uero ponit a mundo recedit et non operatur in mundo carnaliter nec tamen spiritaliter hoc nos mortem eius nominamus et tunc esse dicitur in inferno non utique sine anima hinc petit ne deus animam suam relinquat in inferno ergo eam quia rediturus ad mundum est et ad eius actum secum ad inferis ducit quasi resumit ergo animam id est actus mundum iterum accipit et quia actus in mundo plenos ac totos agit et qui spiritus est et animam et corpus rursus ergo sanctificandum fuit quia rursus ista susceperat iuit igitur ad spiritum et sanctificatus redit cum apostolis egit post sanctum spiritum egit quis igitur est spiritus sanctus id est unus enim motus et ideo dictum et si discedo et praeparo uobis rursus uenio quis enim uenit post abitum christi nisi spiritus s paracletus xiii id ita esse quod dico ut pater et filius unum sint item quod iesus et spiritus sanctus unum sint ac propterea omnes unum sint iuncta lectione ioannes declarauit coepit namque a ego sum inquit uia et ueritas et uita nemo uenit ad patrem nisi per me quis enim ad id quod est esse et uerum esse peruenit quod pater est nisi per uitam uita enim quae uera uita est quia aeterna est hoc est uere esse nihil enim mutatur nihil corrumpitur quae genera mortis sunt uita esse uerum uita est uiuit inquit deus ergo uitam esse deus est et ego inquit uiuo quicumque ad christum uenit ad uitam uenit et sic per uitam ad deum ergo iuncti sunt deus et et hinc illud est qui me cognouit cognouit et patrem et qui me uidit uidit et patrem hinc et illud non credis quod ego in patre et pater in me hinc et illud mistice et si quid aliquando petieritis in nomine meo istud faciam quid est petere in christi nomine animam aeternam fieri lucem dei uidere ad ipsum uidendum uenire aeternam uitam habere non diuitias non filios non honores nihilque mundanum sed spiritale omne atque omne quo uniti deo christo iungamur hoc enim est ut glorificetur in filio id est uita aeterna quam petentibus dabo xiu subiungitur deinde plenissime de spiritu sancto quid sit unde sit quod ipse sit si enim inquit me amatis mandata mea custodite et ego rogabo patrem meum et alium paracletum dabit uobis ut uobiscum sit in omne tempus quid est paracletus qui asserat adstruatque apud patrem homines omnes fideles atque credentes quis est iste unus ne solus spiritus sanctus an idem et christus etenim ipse dixit alium paracletum dabit uobis deus dum dixit alium se dixit alium dum dixit paracletum operam similem declarauit et eamdem quodammodo actionem ergo et spiritus paracletus et spiritus sanctus alius paracletus et ipse a patre mittitur iesus ergo spiritus sanctus motus enim spiritus unde et spiritus motus eo quod spiritus spirat enim ubi uult et ipse nunc dicit spiritus ueritatis et ita ei nomen est spiritus sanctus spiritus etiam christus spiritus et deus omnes ergo spiritus uerum deus substantialiter spiritus inest enim in eo quod est substantia et motus uel potius substantia ipsa qui est motus sed in se manens ut saepe iam diximus et retinendi causa saepe repetemus at uero iesus et spiritus sanctus motio uere mota motio unde foris operans sed iesus spiritus apertus quippe et in carne spiritus autem sanctus occultus iesus quippe qui intelligentias infundat non iam qui signa faciat aut per parabolas loquatur ipsum se esse ipse sic docet non uos dimittam orphanos ueniam ad uos ipse autem in spiritu sancto esse occultum sic docet mundus me iam non uidebit uos autem uidebitis me quoniam uiuo ego et uos uiuetis hoc etiam sancto spiritui datum ut penes uos sit in aeternum spiritus ueritatis et de se dixit ego sum ueritas deinde adiecit quem mundus non potest uidere et de se dixit iam me mundus non uidebit deinde adiecit quoniam ipsum non uidet neque cognoscit ipsum sed et christum nemo cognouit in sua uenit et mundus eum non cognouit adiecit uos cognoscetis ipsum quoniam manet in uobis et in uobis est et ipse de se ita uos uidebitis me et quoniam christus uita est de se adiunxit quoniam ego uiuo et uos uiuetis et quia spiritus sanctus intelligentia est utroque autem mundus ipse caret ideo adiecit quoniam apud uos manet et in uobis est unde autem aut est in illis aut iam manet spiritus sanctus si adhuc postea uenturus est et non iam per christum apud illos esse coepit ergo iuncti atque ex uno sunt qui motus est id apertius in sequentibus declaratur ait enim haec uobis dixi apud uos manens paracletus autem spiritus sanctus quem mittet pater in nomine meo uos docebit omnia quaecumque dico ego inquit in uobis maneo data est enim uita nec ab illis iam christus abscedit sunt igitur et spiritali motu quod est christum in illis manere ipsi autem animae in quibus spiritus manet nec aliquando discedit dictum tamen nunc ibo ad patrem xu quid istud sit facile intelligi potest si accipiatur ex misterio dictum et corporali misterio nam spiritaliter cum et ipse in patre sit et pater in ipso quo aut quare ibit ex eodem misterio est quod ad christum spiritus columbae similis uenit et quod nunc spiritus mittetur a patre et mittetur ad patrem christo eunte et petente ut mittatur a morte enim uita reuocata et uita non ipsa uita quia est haec enim mortem nescit magis haec ipsa interficit mortem sed uita quae in hominibus resurrexit a morte quam utique induit simul cum corpore et eam ab inferno resumpsit propter hanc igitur sanctificandam eundum fuit ad patrem sed corporaliter adque animaliter id est in id quod in se pater fuerat penetrandum potentialiter atque existentialiter hoc igitur modo iuit ad patrem denique nec absentiae tempus edictum sed contra dictum quod nocte quae sabbatum sequitur apparuerit mariae tangi noluerit priusquam iret ad patrem nuntiauit maria discipulis eadem nocte ad ipsos uenit ostendens manus et latus utique tangi iam non prohibens post thomas palpauit tetigit ipso quidem hortante quia ille desperabat quod significat sanctificatum iam fuisse quam ergo breue hoc tempus est sed propter misterium dictum ibo ad patrem nam cum ipse in patre et in ipso pater sit quo ibit eodem ergo misterio quem uobis mittit pater quia pater mittit cum christus mittit denique sic ait mittit pater in nomine meo id est pro me aut in nomine meo quoniam spiritus christus et ipse spiritus sanctus aut in nomine meo quia spiritus sanctus ipse de christo testimonium feret sic enim dictum ille testimonium dicit de me quis ille quem uobis ego mitto a patre iuncti ergo omnes ego mitto a patre mitto spiritum ueritatis mitto medius ergo id est iesus ipse mittit motus enim principalis uniuersalisque qui uitalis ac uita est mittit intelligentiae motum qui sicuti docuit ex uita atque ipsa uita est scire enim quid sit hoc est uiuere hoc est esse hoc autem esse quid est quam ex dei substantia esse quod est spiritum esse unde nos spiritales efficimur accepto spiritu a christo et hinc aeterna uita spiritus ergo appellata est ista trinitas nam dictum deus spiritus est item dictum a paulo ad corinthios secunda dominus autem spiritus est ubi autem spiritus domini ibi libertas utique ista de christo ipse uero spiritus sanctus dictus quos sanciat sanctos id est sanctos facit et certe ipse est spiritus dei dictus est enim prudentia sapientia omniumque rerum scientia ita enim de eo subiungit ille conuincet mundum de peccato et de iustitia et de iudicio de peccato inquit quoniam in me non credunt uel quod uita sit christus uel quod dei filius et a deo missus et qui peccata dimittat de iustitia autem quoniam ad patrem pergo tot enim in misterio passionis quia fidem mandatorum seruauit et impleuit quippe cum dixerit cum aliud uellet fiat uoluntas tua itemque quia monitos derelinquens iam non ita uidendus relinquebat iustitiae fuit iis actis omnibus ire ad patrem nec ire ad patrem tantum sed cum illo iam esse nam idcirco dicitur sedet ad dexteram patris de iudicio quoniam princeps huius mundi iudicatus est misterio enim crucis omnes aduersae christo ab eodem christo triumphatae sunt potestates haec inquit docebit spiritus sanctus quid eligitur de salute misterium paracletus complet et non completa christus abscidit an quia idem ipse christus est et spiritus sanctus uel quia ipse eum mittit uel quia spiritus habet omnia christi habet omnia per christum celebratur xui et tamen uideamus quid acturus est spiritus scientiam daturus gestorum et insinuationem scientiae quasi uim testimonii ac magis iudicii habiturus uel ad poenitentiam uel ad poenam de peccato inquit quod in me non crediderunt ergo ut sciat mundus iam poenam suam de iustitia autem quod ad patrem uado et hoc potest esse de peccato quod iniuste fecerunt qui eum in crucem sustulerunt quia se filium dei dicebat et nunc pergit ad patrem quod item erit omnium si in deum credant et faciant dei iussa ut et ipsi ad patrem pergant iustificantur enim nam abraham credidit et reputatum est ei ad iustitiam deinde de iudicio inquit quod princeps mundi iudicatus sit haec ut cernitur non ad salutem quae iam a christo completa est sed pertinent ad scientiam rerum gestarum est enim pater loquens silentium christus uox paracletus uox uocis 