i in primo sermone huius operis et multa et fortiora quaedam etiam horum o amice candide proposita atque tractata abs te sunt quae quanquam ut oportuit dissoluta sunt tamen idcirco ista ex eorum epistolis audire uoluimus ut dum haec omni refutatione conuincimus illa quoque ex istorum refutatione uincamus et primum definiendae sunt arii eusebiique sententiae in quo nobis consentiant in quibus discrepent in quibus ipsi sibi uideantur aduersi arius ait quoniam filius non est ingenitus item eusebius hoc idem quod duo non sint ingenita nobis quoque ista sententia est arius filius inquit pars ingeniti non est neque est ex aliquo subiecto haec duo et eusebius et adiicit neque unum in duo diuisum id est autem filium partem ingeniti non esse sed eusebius neque pars neque effluentia inquit est hoc nos consimiliter negamus nam neque pars patris filius neque effluentia quae manando inde minus fecerit unde manarit iam uero ex non subiecto esse ferre non possumus non quod nos ex aliquo subiecto esse dicamus sed quod a patre ut filium arius uoluntate inquit dei subsistit filius ante tempora et aeones idem et eusebius nos ante omnes aeones et ante omnia tempora sed genitum dicimus non factum non creatum non fundatum arius dicit filium factum scilicet plenum deum unigenitum immutabilem qui antequam crearetur non fuerit propterea quod non sit ingenitus haec eadem eusebius adiiciens quod filius omnia facienti sit similis nos contra non enim similem sed eumdem dicimus quippe ex eadem substantia praeterea addit eusebius principium filii sciri nec ab homine posse neque ab aliqua superiore uel potentia uel excogitatione et audet tamen dicere figmentum esse filium uoluntate et sententia patris subsistere non ex aliquo existenti istud non est principium filii dicere si enim dicit hoc ex non existentibus est non est patris neque pars neque effluentia non solum principia nouit sed et principiorum si autem non quae audacia est dicere hoc deus hoc christus est hoc pater hoc filius nos autem dicimus patrem ut patrem filium ut filium ii et primum ut ille uersiculis quinque quod asserebat docuisse se credidit filium factum esse non natum sic nos filium natum primum sacra omni lectione docebimus deinde id ipsum hoc est substantialiter filium permittente dei spiritu ut possumus asseremus atque ex hoc primum sumatur exordium paulus ad ephesios huius rei gratia flecto genua mea ad patrem domini nostri iesu christi ex quo omnis paternitas in coelis et in terra nominatur ut det uobis secundum diuitias gloriae suae uirtute confortari per spiritum suum in interiore homine habitare christum per fidem in cordibus uestris in charitate radicati et fundati ut possitis comprehendere cum omnibus sanctis quae sit latitudo et longitudo et altitudo et profundum scire etiam supereminentem scientiae charitatem christi ut impleamini in omnem plenitudinem dei ei autem qui potest super omnia facere abundantius quam petimus aut intelligimus secundum uirtutem quae operatur in nobis ipsi gloria in christo iesu et in omnes generationes saeculorum quid ex his apparet possibile esse cognoscere deum et dei filium et quomodo pater quomodo filius est autem et illud in euangelio secundum ioannem deum nullus uidit unquam unigenitus filius qui est in gremio patris ille exposuit possibile igitur dicere de deo et idcirco et de filio quis enim de patre exposuit filius quis iste qui est in gremio non solum igitur processit sed et in gremio semper est filius sufficiens doctor de patre quid enarrauit quomodo deus et iudaei ante et ethnici enarrauerunt quid ergo enarrauit patrem deum se autem filium et quod ex eadem substantia et quod a patre exierit dicit enim neque me nostis neque patrem meum si enim me nossetis nossetis et patrem meum hoc nunquam diceret nossetis nisi filius et filius substantialiter si me nossetis nossetis et patrem figmentum enim si esset non ex ipso pater nosceretur sed potentia dei et diuinitas ut paulus dixit mirabilia enim eius a creatura mundi per ea quae facta sunt intellecta noscuntur aeterna quoque eius uirtus ac diuinitas et spiritus sanctus exposuit de christo sicuti dicit saluator in euangelio secundum ioannem spiritus sanctus quem mittet pater in meo nomine ipse uos docebit omnia si igitur sic sunt ista didicimus et patrem et filium et in sanctis scripturis et a spiritu quem doctorem habet fide sanctus uir iii dicamus igitur scripturas et primum secundum ioannem dicit enim quomodo et in principio erat et circa deum erat et quomodo deus erat numquid de alio dicit omnino de filio quid ergo si ex nullo est subiecto quomodo potentiam habet ut per ipsum creentur omnia ipse qui sit ex nullo subiecto impossibile enim semen esse omnium quae sunt quod ex nihilo factum est deinde si in principio erat quomodo principium secundum quod principium est sine principio est qui erat in principio erat semper quae igitur audacia quae blasphemia non erat aliquando dicere toties ioanne dicente erat in principio erat ad deum erat deus ipse erat hic in principio ad deum licet enim erat praeteriti temporis significationem habeat frequenter non sine principio sed hic sine principio accipiendum quoniam dixit in principio erat quod et uos significatis ante tempora ante aeonas dicentes omnia dicit per ipsum facta sunt et sine illo effectum est nihil etenim sine quid est quod non ut sit accipiat solus enim secundum quod est et sibi et aliis ipsum quod est ipse praestet omnibus quae sunt et idcirco aequalis quidem patri causa enim principalis et sibi et aliis causa est potentia et substantia causa exsistens prae causa autem pater unde filius distabit hoc quod mouetur et operatur in manifestationem propter magnam diuinitatem nobis incognosibiliter operante patre supra enim beatitudinem est pater et idcirco ipsum requiescere operari enim etiam si imperfectionem operatur in molestia motus ista beatitudo est secundum quod est operari perfecta iu audi igitur et aliud quod est esse pater est quod est operari et prius est quod est esse secundum quod est operari habet quidem ipsum quod est esse intus insitam operationem si enim motu hoc est operatione quae uita aut qui intellectus est ergo non est solum esse sed ipsum quod primum est esse propter quod est ei quiescere solum ipsum esse est isto modo et quod est operari quod est secundum quoniam non intus sed cum foris operatur operari dicitur apparente enim operatione et est et nominatur operatio et ut generatio sui ipsius et aestimatur et est sic igitur id ipsum quod est operari et ipsum esse habet magis autem non habet ipsum enim operari esse est simul enim et simplex et esse et operari eorum quae supra sunt natura est declarans et sortita secundum quod est requiescere ipsum esse et substantiam secundum autem quod est in motu esse actionem operationem hoc autem quod est in motu esse declaratio est eius quod est esse secundum actionem et idcirco erat lumen quod est uerum quod illuminat omnem hominem uenientem in mundum ergo lumen est quod est uerum et idcirco quod est factum in ipso uita est et uita lumen hominum et ipse lumen uerum in mundo erat et mundus per ipsum factus est qui filius est dei de quo dicit deum nemo uidit unquam unigenitus filius qui est in gremio patris ipse enarrauit de u omnia supra dixit et coniunxit de filio nullum alium filium declarans quam erat igitur filius ad deum et in principio erat et ipse deus erat et per ipsum omnia facta sunt et ipse est unigenitus et ueluti prodiens quidem a patre ad patrem erat propter hoc quod est operari propter uero quod est esse in gremio patris existens enarrauit de patre declaratio patris effectus secundum quod est operari quod maxime est ipse filius ipse lumen ipse uita quod deus est filius sic dicit ioannes et deus erat et rursus nullus ascendit in coelum nisi qui de coelo descendit quod uita est filius ut qui credit in ipsum non pereat et rursus sed habeat spem uitam aeternam quod filius unde filium suum unigenitum tradidit filium dixit et suum et unigenitum quid amplius ad uerum filium quod ipse uita ut omnis qui credit in ipsum non pereat sed habeat uitam aeternam quod ipse filius christus est non enim misit deus filium ut iudicet mundum sed ut saluet mundum quod lumen de ipso dicit quoniam lumen uenit in mundum ioannes non erat uerum lumen et idcirco dicit num sum christus sed quod missus sum missus est ergo ioannes christus autem filius qui desuper uenit supra omnes est et rursus de coelo ueniens dicitur quidem quod sit missus a deo ut filium enim misit deus sed ista duo et ueniens et misit et filium in patre et patrem in filio esse significant quoniam christus uita samaritidi dicit tu ab eo peteres et tibi daret aquam uiuentem et rursus omnis qui biberit ex aqua ista iterum sitiet qui autem biberit ex ista aqua quam ego dabo ipsi non sitiet in omni saeculo sed aqua quam ipsi dabo efficietur in ipso fons atque scatentis in uitam aeternam quod christus saluator et scimus quoniam iste est saluator mundi quod filius dei est pater meus usque nunc operatur quis hoc dicit christus quae blasphemia ipsius patrem dicere qui non sit pater quae ira iudaeorum audientium patrem deum et irascentium in eum qui dixit quod filius esset dei cum non esset filius dei si enim non fuisset non diceret sed dixit et dei cultor dixit ueritate igitur dixit et idcirco incredulitas iudaeorum punitur ui post ista omnis responsio ad iudaeos et filium christum et patrem deum declarat quae facit pater et ego facio non facit filius a semetipso nisi uiderit patrem facientem pater enim amat filium suscitat pater a mortuis suscitat et filius habet pater uitam in semetipso habet et filius et omnio deinde quod filius et filius christus et eius non habebitis in uobis manentem quoniam quem misit ille ipsi uos non creditis quod filius pater meus dat uobis panem de coelo uerum quod christus non ab homine homo panis enim ex deo est qui descendit de coelo quod uita et uitam dans mundo et postea dicit ego sum panis uitae quod ex deo non uidit patrem aliquis nisi qui est a patre quod pater et filius alius in alio sicuti misit me uiuens pater si uita filius uiuens pater filius in patre sicuti enim quale prius est deinde qualitas sic uiuens primus deus sic uita qui enim genuit uitam uiuens est uiuit uita a uiuente patre non enim ante uita et sic deus uiuens sed deus uiuens prior sic uita et sic uiuens uita et idcirco deinde dicit et ego uiuo propter patrem ergo et pater in ipso quod et panis est et uita et qui accipit me ille uiuet propter me hic est panis de coelo descendens non sicuti patres uestri manducauerunt et mortui sunt manducans istum panem uiuet in omne saeculum uii numquid homo ista dicit de semetipso qui sit solum homo si enim homo ista dicit blasphemat et peccantes deus non audit sedenim dicit christus quod audiat illum deus non ergo peccator neque homo et dictum est uana spes in hominem et dicitur nos uero in deum nostrum speramus christus ergo deus non ab alia substantia uiuens pater et ego uiuo propter patrem et panis uitae sum ego qui istum manducat uiuet in saeculum cuncta ista unam substantiam significant et idcirco dicit iesus quod desuper est qui dicit ista si igitur uideritis filium hominis ascendentem ubi fuit prius quod spiritus deus est dictum est spiritus deus est et quod filius spiritus est uiuificans quod ista fides sit perfecta in christum dicit petrus uerbum uitae aeternae habes et nos credimus in te domine quoniam tu es christus filius dei quid est uerbum uitae aeternae quoniam si quis te audit uiuet in aeternum quod a deo ego scio ipsum quod ab ipso sum quod substantia patris christus ego in patre et pater in me hoc non per dignitatem solum sed per substantiam si enim per dignitatem solum quomodo ipse dicit pater meus maior me est et pater mittat mittatur filius rursus autem datur filio a patre dignitas secundum hoc igitur pater in filio numquid et filius dat dignitatem patri non habenti substantiam igitur et pater in filio et filius in patre uiii sed ista et iterum quod ipse christus qui filius patris et ipse est spiritus sanctus iesus stabat et clamabat si quis est qui sitit ueniat et bibat qui credit in me quemadmodum dixit scriptura flumina ex uentre ipsius manant aquae uiuentis est illud quidem dictum de illo qui accipit spiritum qui accipiens spiritum efficitur uenter effundens flumina aquae uiuentis dat autem hunc spiritum christus dat et aquam uiuentem ut ipse dicit scriptura de spiritu dixit istud uenter igitur qui accipit spiritum et ipse spiritus uenter a quo manant flumina aquae uiuentis sicut scriptura dicit hoc autem dixit de spiritu quem futuri erant accipere credentes in ipsum nondum enim spiritus erat datus quia iesus nondum erat glorificatus sed rursum iterum flumina spiritus uenter autem ex quo flumina iesus iesus enim est spiritus iam ergo iesus uenter de quo flumina spiritus sicuti enim a gremio patris et in gremio filius sic a uentre filii spiritus ergo tres et idcirco in omnibus unus deus quod non sit ex mundo ego sum lumen mundi propter ipsum enim uiuit mundus ac uiuet quamdiu obedierit ei quod omnes tres spiritus iam dixit deus spiritus est et dicentibus quibusdam ubi est pater tuus dixit neque me nostis neque patrem meum si me sciretis scire possetis et patrem meum spiritus autem sanctus spiritus manifeste ista autem omnia et pater et ex patre ergo non enim spiritus ut alii illi enim a deo non ex deo igitur ista tria quod filius uerus ego enim ex deo exiui ut ex gremio patris et aduenio in mundum quod antequam in carne esset erat christus abraham pater uester laetabatur ut uideret diem meum et uidit et gauisus est et rursus ante abraham ego sum quod non homo cum sum in mundo lumen sum mundi quis autem dedit caeco uisum homo impossibile et ego quod filius dei tu credis in filium dei respondit ille quis est domine ut credam in eum dixit ipsi iesus et uidisti eum et qui loquitur tecum ipse est quod ex eadem substantia et potentia ego et pater unum sumus et rursus pater in me et ego in ipso ix unde dictum in paulo qui in forma dei existens non rapinam arbitratus est esse se aequalem deo ista igitur significant et unam esse substantiam et unam potentiam quomodo enim ego et pater unum sumus et quomodo pater in me et ego in patre si non a patre substantiam habuisset et potentiam genitus de toto totus et quomodo non rapinam arbitratus est aequalem esse patri non enim dixit non arbitratus est aequalem esse sed non arbitratus esse rapinam uult ergo inferior esse non uolens rapinam arbitrari aequalem esse in istis enim arbitrari est aut non arbitrari rapinam esse aequalem quae sunt aequalia sed putauimus aequalem secundum potentiam dictum esse primum non est illud arii dogma quod maior est pater dignitate potentia claritate diuinitate actione aequalia enim dixit et si secundum istud aequalia impossibile secundum istud aequalia esse si non et substantia eadem dei enim eadem ipsa est et potentia et substantia et diuinitas et actio omnia enim unum et unum simplex huc accedit si ab alia substantia erat filius et si maxime ex nihilo quae illa substantia recipere ualens istas diuinitates et potentias aequalitas aequali connectitur et simile simili aequalis igitur filius et pater et propterea et filius in patre et pater in filio et ambo unum x sed ista nunc at uero illa ioannis uideamus ipse saluator dicit ego sum resurrectio quoniam ipse uita quis autem iste martha dicit quoniam tu es christus filius dei qui in mundum uenisti quod non sic filius quemadmodum nos nos enim adoptione filii ille natura etiam quadam adoptione filius et christus sed secundum carnem ego hodie genui te si enim istud solum hominem filium habet sed ante abraham ego sum dicens quod natura filius erat primum declarauit non igitur photinianum dogma uerum deinde nos non gentes solum sed et qui dispersi sunt filii dei igitur filius christus filii et nos sed nos per adoptionem nos per iesum christum nos ut filii dispersi num et christus sic filius natura igitur iesus filius nos adoptione filii quod natura filius et ipse dicit saepe pater gratias tibi ago quod me audisti et pater salua me ex ista hora et rursus ego ex ore patris processi ista non ut nos dicimus secundum patrem deum dicta sunt non enim mendax deus nec impius filium se dicens et patrem deum qui omnino non esset sed propter corpus passionem induxit ut implerentur omnia in misterio quod et antequam in corpore fuit christus et glorificaui et rursum glorifico in misterio enim in carne humiliauit semetipsum ergo ante istud et post istud glorificatus est iesus quod propter misterium et timens inducitur et postulans aliqua non propter me uenit haec uox sed propter uos eadem similiter ista facio non propter me sed propter uos xi quod filius hominis ipse christus lumen in mundo filius dei est nos audiuimus a lege quoniam christus manet in aeternum et quomodo dicis tu quod filium hominis oportet altificari quis est filius hominis dixit ipsis iesus adhuc paululum tempus lumen in uobis est et deinde quamdiu lumen habetis credetis in lumen ut filii luminis efficiamini quod deo ego sum uia et ueritas et uita nullus uenit ad patrem si non per me si cognouistis me et patrem meum cognoscetis et amodo cognoscitis ipsum et uidistis ipsum et rursum ad philippum qui uidit me uidit et patrem non credis quod ego in patre et pater in me est et rursus ista et talia in quibus manifestum est quod et pater est iuxta quod est et filius est iuxta quod est et idcirco duo sunt sed quoniam et pater in filio et filius in patre non oportet igitur dicere duae personae una substantia sed duo pater et filius ex una substantia dante patre a sua substantia filio substantiam in hoc in quo genuit filium et ex ambo quod ipse facit et faciet omnia quoniam ego a patre et quod resurgitis in nomine meo hoc faciam ut glorificetur pater in me quod paracletus et christus si me dilexeritis et mandata mea custodieritis et ego rogabo patrem et alium paracletum dabit uobis ut uobiscum sit in aeternum quis autem est alius paracletus spiritus ueritatis quem mundus uidere non potest quod eum non uidet alium autem paracletum id est christum uiderunt quod in carne non crediderunt in ipsum quod potentia christi sit paracletus uos autem cognoscitis ipsum quoniam apud uos manet ergo dedit ipsum ipsis christus dixit enim manet in uobis et in uobis est xii ex his quid apparet si deus spiritus et iesus spiritus et sanctus spiritus spiritus ex una substantia tria ergo tria quod a christo spiritus sanctus sicut christus a deo et idcirco unum tria non uos relinquam orphanos ueniam ad uos et rursus dicit illa die cognoscetis quoniam ego in patre meo et uos in me et ego in uobis secundum spiritum ista quod a filio paracletus paracletus autem sanctus spiritus quem pater mittet in nomine meo ille uos docebit omnia quae ego dixero manifestum ex his quod in christo deus et in sancto spiritu christus primum paracletus christus paracletus sanctus spiritus deinde misit christus deus quae locutus est christus ipsa loquitur sanctus spiritus sed christus locutus est in parabolis et fecit signa ergo in occulto omnia quod ipse in carne erat sicut ipse intus sic et uerum intus in parabolis et signis spiritus autem sanctus docet omnia et enim spiritus sanctus loquitur spiritui hominum ipsum quod est loquitur et quod est loquitur in nulla figura et ideo ipse docebit uos et quae loquitur quaecumque dixero dixit christus dixero de futuro est de quo futuro non eo quod nunc sed eo quod est post ascendere ad patrem et si iste paracletus ueniens a deo in nomine christi illa docet quae dicit iesus ipse ergo iesus an ipse alter iesus an ipso altero paracleto hoc est spiritu sancto inest iesus sicut in ipso deus ista hac serie tribus existentibus et unum sunt tria et quippe dicente christo eo et uenio ad uos a deo alius dabitur uobis paracletus qui quaecumque habet a me habet et quaecumque habet pater tradidit mihi omnia etenim omne misterium hoc est pater inoperans operatio filius operans operatio id est quod est regenerare sanctus autem spiritus operans operatio in quod est regenerare xiii sed ista quidem et in aliis dicta quod hoc est iesus uel christus aequalis est patris et inferior eo ad patrem quoniam pater maior est me item dicit paulus non rapinam arbitratus est se aequalem esse deo et id quod dictum est ego et pater unum sumus et quod operatio et pater et filius et quod non diceret me maior est pater nisi fuisset aequalis accedit etiam si totus ex toto et lumen ex lumine et si omnia quae habet pater dedit filio omnia autem sunt et substantia et potestas et dignitas aequalis patri sed maior pater quod ipse dedit ipsi omnia et causa est ipsi filio ut sit ut isto modo sit ad hoc autem maior quod actio inactuosa beatior enim quo sine molestia et impassibilis et fons omnium quae sunt requiescens a se perfecta et nullius egens filius autem ut esset accepit et in id quod est agere ab actione procedens in perfectionem ueniens motu efficitur plenitudo sed quoniam in ipso et in ipsum et per ipsum gignuntur omnia semper plenitudo et semper receptaculum est qua ratione et impassibilis et passibilis ergo aequalis et inaequalis maior igitur pater quod paracletus a deo et a christo cum uenerit paracletus quem ego mittam uobis a patre spiritum ueritatis qui a patre adueniet quod duplex potentia ad deum una in manifesto christus in carne alia in occulto spiritus sanctus in praesentia ergo cum erat hoc est christus non poterat uenire in occulto hoc est spiritus sanctus etenim si non discedo paracletus non ueniet ad uos duo ergo et isti ex alio alius ex filio spiritus sanctus sicuti ex deo filius conrationaliter et spiritus sanctus ex patre quod omnia tria unum pater non silens silentiam sed uox in silentio filius iam uox paracletus uox uocis cum uenerit spiritus ueritatis praeibit uobis in ueritate omni non autem uerum dicit a semet christus enim ueritas sed quaecumque audiet loquetur et uentura dicet uobis ille me honorabit quoniam ex meo accipiet et nuntiabit uobis deinde adiungit omnia quae habet pater mea sunt dicit ergo ex meo accipiet quod una motio hoc est actio agens christus est et spiritus sanctus et primum est uiuere et ab ipso quod est uiuere intelligere uiuere quidem christus intelligere spiritus ergo spiritus a christo accipit ipse christus a patre et idcirco et spiritus a patre xiu omnia igitur unum sed a patre quod christus et a patre processit hoc est quod deus ipsum misit hoc est a deo processit dicit enim quoniam ego a deo processi processi a patre cognoscendum quod et dixit et exiui sed quod a deo praeposuit a deo processi quod significat quod deus ipsum misit credite igitur hoc primum quoniam ego a deo exiui quod autem a deo et ut quis ab illo deo qui pater meus est exiui igitur a patre et ueni in mundum huius orationis naturalis ordo iste est processi a patre exiui a deo ueni in mundum sed effectus et locutionis ordo ab hominibus quoniam uos dilexistis me et credidistis quod a deo exiui hoc enim primum in fidem deinde autem processi de patre exponens a superioribus cuius erat dixit unde et ipsi dicunt credimus quod a patre existi quid autem supra dimisit deum et patrem non dicit enim non sum solus quoniam pater mecum est et non est intelligere quod pater passus est neque enim ipse sed homo eius quod in resurrectionem carnis uenit glorifica filium ut filius glorificet te sicut ei dedisti potestatem uniuersae carnis ut omne quod dedisti ipsi det ipsi uitam aeternam ergo non solum homo christus sed deus in homine quod hoc sit uitam habere credere in dominum et in filium eius est autem aeterna uita ut cognoscant te unum et uerum deum et quem praemisisti iesum christum quod fuit ante mundum et nunc glorifica me pater apud te ipsum gloria quam habui antequam mundus esset quod homines a deo non tamen ex deo manifestaui tui nomen hominibus quos dedisti mihi ex isto manifestum quod non omnes tui erant et mihi eos dedisti et uerbum tuum custodierunt nunc cognouerunt quoniam omnia quae mihi dedisti a te sunt et quid mirabile si homines a deo si et caro quod ipse eam formauit quid igitur numquid sic et christus absit totus hic locus hoc struit quod homines a deo sunt sed non omnes rursus et istud quod christus erat ante constitutionem mundi quod omnia tradidit pater filio si et nomen dedit dicit enim custodiui eos in nomine tuo quos mihi dedisti xu habemus ergo quod christus habet nomen patris et quod uita est et habet protestatem dare uiuere quod ipse uita est et pater uita dictum est misit me pater uiuens et haec est substantia dei et christi ergo deinde dictum est lumen christus et deus uerum lumen ista enim ad intelligentiam num aliud est spiritus sanctus nihil quod deinde lumen non substantia sic ergo et omnia quae habet deus habet filius ergo sed de isto posterius quod natus est in istud natus sum et in istud ueni in mundum ut regnem quod a christo spiritus sanctus insufflauit christus et dixit accipite spiritum sanctum ista omnia secundum euangelium ioannis uideamus etiam et secundum matthaeum pauca similia enim praetereo quod et satanas fatetur christum dei esse filium dicit enim si tu es filius dei et istud ter dicit sed in secundo confitens de filio dei tentauit si ipse esset christus dicit enim filius es tu dei mitte te deorsum scriptum est enim quod angelis suis praecipiet de te confitetur qui dicit de te dei filium confitetur et hunc confitetur deinde confitentur rursus daemones exibant etiam daemonia a multis exclamantia et dicentia tu es filius dei audi ari audi eusebi et omnes audite ariani et maxime qui dicitis ab eo quo est esse christum sed secundum serpentis intellectum quoniam pater est qui fecit christum ideo ex eo quod est esse filium dicentes audite ergo filium dicit dei satanas cui promisit regnum mundi scit omnia quae in supernis inde enim est quid enim post tertiam tentationem quod diabolus abscessit confessus est filium esse dei quod et daemones dixerunt filium esse dei quid nobis et tibi fili dei uenisti quod non oportet dubitare de christo beatus est qui non scandalizatur in me quod omnia patris filius habet omnia mihi tradita sunt a patre nullus cognoscit filium nisi pater nec patrem nisi filius cognoscit et cui uult filius reuelare quae causa solum filium scire patrem aut patrem ut cognoscat filium nisi quod nullus habet substantiam eius omnia enim quae in claritudine et in diuinitate in potentia in ipsa actione et cognoscunt patrem et colunt sed quoniam cognoscere hoc est scire ipsius dei ipsum quod est ei esse hoc est substantiam eius idcirco nullus cognoscit deum nisi substantiam eamdem habens filius et habens ab ipso alio 