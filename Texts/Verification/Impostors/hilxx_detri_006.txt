rationem nisi dictorum intelligentiam etiam rerum operatio consequatur scriptum enim ita est et fecit deus hominem ad imaginem dei fecit eum quaero si solitario atque ipsi ad se eumdem fuit sermo quid hic sentiendum existimes uideo enim nunc tripertitam significationem et facientis et facti et exempli qui factus est homo est deus autem fecit et quem fecit ad imaginem dei fecit si de solitario genesis esset locuta dixisset utique et fecit ad imaginem suam sed sacramentum euangelicum annuntians non duos deos sed deum et deum elocuta est cum hominem per deum effectum ad imaginem deidicit atque ita deus ad communem sibi cum deo imaginem atque eamdem similitudinem hominem reperitur operari ut nec solitudinis intelligentiam significatio efficientis admittat nec diuinitatis diuersitatem ad eamdem imaginem ac similitudinem constituta patiatur operatio alio loco idipsum confirmatur et quamquam superfluum post haec existimetur ultra aliquid afferre quia in diuinis rebus non frequentius dicta sed tantum dicta sufficiunt tamen quid de hoc eodem dictum sit cognosci oportet non enim diuinorum dictorum sed intelligentiae nostrae a nobis ratio praestanda est deus ad noe inter multa mandata ita loquitur qui effuderit sanguinem hominis pro sanguine eius effundetur anima eius quia ad imaginem dei feci hominem etiam hic distinguitur exemplum opus operans deus testatur se ad imaginem dei hominem fecisse cum faciendus homo est quia de se neque ad se loquebatur dixit ad imaginem nostram cum autem factus homo est fecit deum hominem ad imaginem dei non ignorauit utique uerbi proprietatem si sibi ipse loqueretur ut diceret feci ad imaginem meam dixerat enim ad demonstrandam naturae unitatem faciamus ad nostram neque rursum confudit de solitario ac non solitario intelligentiam cum hominem deus faciens ad imaginem dei fecerit patrem non sibi ut solitario faciamus locutum esse quod si deum patrem solitarium sibi haec locutum fuisse affirmare uoles tamquam concedi tibi possit ut unus secum uelut cum altero sit locutus credaturque in eo quod ad imaginem dei feci hominem ita uoluisse intelligi tamquam ad imaginem meam feci hominem primum ipse testimonio tuo redargueris dixisti enim ex patre omnia sed per filium omnia namque per id quod dictum est faciamus hominem ex eo origo est ex quo coepit et sermo in eo uero quod deus ad imaginem dei fecit significatur etiam is per quem consummatur operatio sed sapientiam quae haereticis annuentibus christus est ei adfuisse tum deinde ne quid tibi hinc liceat mentiri sapientia quam tu ipse christum confessus es contraibit dicens cum certos ponebat fontes sub coelo cum fortia faciebat fundamenta terrae eram apud illum componens ego eram ad quam gaudebat quotidie autem laetabar in conspectu eius in omni tempore cum laetaretur orbe perfecto et laetaretur in filiis hominum conclusa est omnis occasio et coartatur ad ueri confessionem uniuersus error adest deo genita ante saecula sapientia neque solum adest sed etiam componit est ergo componens apud ipsum intellige compositionis uel dispositionis officium pater enim in eo quod loquitur efficit filius in eo quod operatur quae fieri sunt dicta componit personarum autem ita facta distinctio est ut opus referatur ad utrumque nam in eo quod dicitur faciamus et iussio exaequatur et factum in eo uero quod scribitur eram apud illum componens ibid non solitarium se sibi esse in operatione significat laetatur autem ante eum quem sibi significabat adgaudere laetanti quotidie autem laetabar in conspectu eius in omni tempore quando laetabatur orbe perfecto et laetabatur in filiis hominum ibid causam laetitiae suae sapientia docuit laetatur ob laetitiam patris in perfectione mundi et in filiis hominum laetantis scriptum est enim et uidit deus quia bona sunt placere patri opera sua gaudet per se ex praecepto eius effecta gaudium enim suum hinc esse profitetur quod in consummato orbe et in filiis hominum pater laetus existeret in filiis hominum ob id quia iam in uno adam omne humani generis exordium constitisset non ergo in fabricatione mundi solitarius pater sibi loquitur sapientia sua secum et cooperante et consummata cooperatione gaudente conclusio eorum quae a num probata sunt non ignoramus autem multa et maxima ad absolutionem horum dictorum esse reliqua sed dilata a nobis potiusquam dissimulata habentur plenior namque eorum tractatus propositionibus caeteris reseruatur nunc enim tantum ad id respondetur quod in expositione fidei suae uel potius perfidiae ab impiis dictum est unum tantum deum a moise praedicatum et uere ita praedicatum meminimus quia unus deus est ex quo omnia sed non propterea ignorandum esse quia filius deus est cum idem moises deum et deum toto operis sui corpore sit professus igitur uidendum est quomodo et electio et legislatio deum et deum pari confessionis ordine praedicet angelus dei agar allocutus deus est filius et angelus dei et deus post multas namque dei ad abraham allocutiones cum aduersum agar sara commoueretur conceptui ancillae domina sterilis inuidens cumque discessisset a conspectu eius ita de ea scriptura loquitur et dixit angelus domini ad agar redi ad dominam tuam et humilia te sub manibus eius et dixit ei angelus domini multiplicans multiplicabo semen tuum et non dinumerabitur a multitudine angelus dei loquitur duplex autem in angelo dei significatio est ipse qui est et ille cuius est et loquitur non res secundum nomen officii sui ait enim multiplicans multiplicabo semen tuum et non dinumerabitur a multitudine ministerium angeli potestas multiplicandarum gentium excedit sed quid tandem de eo qui dei angelus quae soli deo propria sunt loquebatur scriptura testata est et uocauit nomen domini qui loquebatur secum tu deus qui adspexisti me primum angelus dei secundo dominus uocauit enim nomen domini qui loquebatur secum dehinc tertio deus tu enim es deus qui adspexisti me qui angelus dei dictus est idem dominus et deus est est autem secundum prophetam filius dei magni consilii angelus ut personarum distinctio absoluta esset angelus dei est nuncupatus qui enim est deus ex deo ipse est et angelus dei ut uero honor debitus redderetur et dominus et deus est praedicatus cur idem loquens ad agar angelus ad abraham deus dicatur et hic quidem primum angelus deinde idem postea et dominus et deus ad abraham uero tantum deus tuto enim iam personarum discretione praemissa ne solitarii error subesset absolutum et uerum eius nomen edicitur scriptum namque est et dixit deus ad abraham ecce sara uxor tua pariet filium tibi et uocabis nomen eius isaac et statuam testamentum meum ad illum in testamentum aeternum et semini eius post illum de ismael autem ecce exaudiui te et benedixi ei et amplificabo eum ualde duodecim gentes generabit et dabo eum in gentem magnam numquid ambigitur quin qui angelus dei dictus est idem rursum dicatur et deus pariterque de ismael sermo est et nunc et dudum multiplicandus ab ecdem est et ne forte non idem qui esset locutus ad agar non loqui crederetur eiusdem personae significationem diuinus sermo testatur dicens et benedixi ei et multiplicabo eum benedictio ex praeterito est iam enim ad agar sermo fuerat amplificatio uero in futurum nunc enim primum ad abraham de ismael deus loquitur et ad ahraham deus loquitur ad agar uero angelus dei locutus est deus igitur est qui et angelus est quia qui et angelus dei est deus est ex deo natus dei autem angelus ob id dictus quia magni consilii est angelus deus uero idem postea demonstratus est ne qui deus est esse angelus crederetur sequatur sermo ordinem rerum angelus domini ad agar locutus est idem ad abraham deus loquitur ex eodem ad utrumque fit sermo benedicitur ismael et in gentem magnam amplificandus esse promittitur referuntur et alia uisa dicta gesta scriptura et per abraham deum esse qui loqueretur ostendit abrahae quoque isaac filius promittitur dehinc postea assistunt uiri tres abraham conspectis tribus unum adorat et dominum confitetur scriptura adstitisse uiros tres edidit sed patriarcha non ignorat qui et adorandus sit et confitendus indiscreta assistentium species est sed ille dominum suum fidei oculis et uisu mentis agnouit dehinc sequitur et dixit ei reuertens ueniam ad te ad hoc tempus in futurum et habebit filium sara uxor tua et rursum consummato sermone ad lot fratrem abrahae scriptura dicit et dominus pluit super sodomam et gomorrham sulphur et ignem a domino de coelo et rursum et dominus uisitauit saram sicut dixit et fecit deus sarae sicut locutus est et concepit et peperit sara abrahae filium in senectute sua et in tempore sicut locutus est illi dominus dehinc expulsa de abrahae domo cum filio suo ancilla et in deserto ob aquae inopiam interitum pueri timente eadem scriptura ait et exaudiuit dominus deus uocem pueri ubi erat et uocauit angelus dei agar de coelo et dixit ei quid est agar noli timere exaudiuit enim deus uocem pueri de loco in quo est surge et accipe puerum et tene manum eius in gentem enim magnam faciam eum ibid expenduntur singula filius et magni consilii angelus est et dominus et deus quae perfidiae caecitas est quae increduli cordis obtusio est quae irreligiositatis temeritas aut ignorare haec aut non ignorata negligere certe ita commemorata et dicta sunt ne intelligentiam ueritatis error aliquis aut obscuritas impediret quae si non posse ignorari doceamus impietatis esse crimen necesse est quod negatur angelus dei loqui ad agar coepit ismaelem in gentem magnam adaucturus eique innumerabilem gentis progeniem praestaturus confessio audientis et dominum eum esse et deum edocet sermonis enim exordium ab angelo dei coepit sed in confessione dei constitit ita qui sub ministerio magni consilii nuntiandi dei angelus est ipse et natura et nomine deus est nomen enim naturae non nomini natura componitur iisdem etiam de rebus ad abraham deus loquitur benedictum iam ismaeli docetur et multiplicandum eumdem esse in gentem benedixi inquit ei non itaque demutauit personae suae significationem se enim iam benedixisse demonstrat scriptura certe sacramenti ordinem et uerae praedicationis modum ab angelo dei incipiens et postea iisdem de rebus eumdem loquentem deum confessa seruauit uir quem ex tribus adorat abraham dominus deus et iudex est procedit autem pleniore doctrinae profectu sermo diuinus deus isthic ad abraham loquitur parituram saram pollicetur post haec uiri tres sedenti assitunt unum adorat et dominum confitetur idemque et adoratus et confessus ab illo tempore eodem in futurum rediturum se promittit et sarae filium futurum deus ad abraham locutus est idem postea de rebus ipsis eumdem uir ab eo uisus alloquitur demutatio tantum fit nominum nihil tamen de confessione decessit uirum enim licet conspectum abraham tamen dominum adorauit uir in loquendo nuncupatus dominus in uisitatione significatus deus praedicatur in facto locutum certe uirum non ignoras qui abrahae et uisus est et locutus deum quomodo ignorabis scriptura eadem quae uirum dixerat deum confitente ipsa enim dixit et concepit et peperit sara abrahae filium in senectute sua et in tempore sicut locutus est illi dominus sed uir uenturum se locutus est uirum crede tantum nisi qui uenit et deus et dominus est causam compara uir certe ob id ueniet ut sara et concipiat et pariat fidem disce dominus et deus ob hoc uenit ut sara et conciperet et pareret in potestate dei uir locutus est in effectu dei deus praestitit ita se deum et loquendo et faciendo significat uiri deinde de conspectis tribus duo abeunt sed qui residet et dominus et deus est neque solum dominus et deus est sed et iudex est stans enim ante dominum abraham dixit nullo modo tu facies hoc uerbum occidere iustum cum impio et erit iustus sicut impius nequaquam qui iudicas omnem terram facies hoc iudicium toto igitur sermone suo abraham fidem ob quam iustificatus est docet dominum suum ex tribus agnitum et solum adoratum et dominum confessus et iudicem unum ex tribus non tres in uno abraham adorat discrimen inter uisum lot et uisum abrahae ac ne forte existimes in unius confessione trium omnium uirorum qui simul uidebantur honorem contineri contuere quid conspectis duobus qui discesserant lot dixerit et ut uidit lot exsurrexit obuiam illis et adorauit in faciem in terram et dixit ecce domini diuertite in domum pueri uestri tenet ergo scriptura ordinem ueritatis nec pluralem significationem in eo qui et deus et dominus agnoscebatur admiscens neque angelis duobus honorem qui deo tantum fuerat delatus impertiens lot quidem dominos dicit sed scriptura angelos nuncupat illic hominis officium est isthic confessio ueritatis dominus a domino filius dehinc adest in sodomam et gomorrham iusti poena iudicii et quid tandem momenti in eo est dominus sulphur et ignem pluit a domino dedit ergo dominus quod dominus accepit a domino eum ut deum uidit iacob nec solitarium sed qui accepisti in domino et domino iudicis cognitionem cognominis eiusdem in deo et deo cognosce consortium iacob discedens ob metum fratris sui somnians uiderat scalam fundatam in terra et contingentem coelum et per eam adscendentes et descendentes angelos dei et dominum incumbentem super eam sibique omnes benedictiones quas abrahae et isaac dederat impertientem ad hunc postea talis dei sermo est dixit autem deus ad iacob surgens adscende in locum bethel et habita ibi et fac ibi altarium deo qui apparuit tibi cum fugeres a facie fratris tui deus honorem deo postulat et postulat cum alterius significatione personae qui inquit apparuit tibi cum fugeres ne qua personae eiusdem confusio nasceretur deus ergo est qui loquitur deus et de quo loquitur honoris confessio a naturae nomine non discernit quos significatio subsistentes esse distinguit sinopsis et scopus praedictorum a numero et huic quidem loco quaedam memini ad pleniorem absolutionem necessaria sed secundum propositionis ordinem responsionis quoque ordo retinendus est itaque quae ei reliqua sunt in libro altero suo loco exsequemur tantum hoc nunc in deo qui honorem deo postulat demonstrandum fuit angelum dei qui cum agar locutus esset et deum esse et dominum cum iisdem de rebus ad abraham locutus ipse sit et uirum qui abrahae uisus sit et deum esse et dominum angelos autem duos et cum domino uisos et ab eo ad lot missos nihil aliud a propheta nisi angelos praedicatos non solum autem ad abraham in uiro deus adfuit sed etiam ad iacob in homine deus uenit neque solum uenit sed luctatus ostenditur gen xxxii neque tantummodo luctatus sed etiam aduersus eum cum quo luctabatur infirmus nunc de luctae sacramento non est neque in tempore neque in materia aliquid tractare deus certe est quia iacob aduersus deum inualuit et israel deum uidit moisi in rubo uisus dominus et deus est uideamus autem an etiam alibi praeter quam ad agar hic angelus dei deus esse sit cognitus cognitus plane est neque solum deus sed etiam deus abraham et deus isaac et deus iacob repertus angelus enim domini moisi de rubo apparuit dominus de rubo loquitur uocem cuius intelligendam existimas utrum eius qui uisus est an alicuius alterius hic mendacii locus nullus est ait enim scriptura apparuit autem illi angelus domini in flamma ignis de rubo qui apparuit in rubo de rubo loquitur et uisionis locus unus et uocis est neque alius quam qui est uisus auditur qui angelus dei est cum uidetur idem rursum cum auditur est dominus ipse uero dominus qui auditur deus deinde abrahae isaac et iacob esse cognoscitur cum angelus dei dicitur non proprius sibi ac solitarius esse monstratur est enim angelus dei cum dominus et deus nuncupatur in honore naturae suae et nomine praedicatur habes ergo angelum qui de rubo apparuit et dominum et deum moises non semel deum et dominum praedicat uterque tamen unus est deus filio uti natura deo honor postulatur filius et angelus dei et deus percurre adhuc moisi testimonia et intellige an occasionem aliquam praedicandi deum et dominum negligat tenes nempe ex dictis eius audi israel dominus deus tuus unus est tene nunc diuinae illius cantionis suae dicta ait namque uidete uidete quoniam ego sum dominus et non est deus praeter me et cum omnis sermo ei ex persona dei usque ad finem cantionis fuisset ait laetamini coeli simul cum eo et adorent eum omnes filii dei laetamini gentes cum populo eius et honorificent eum omnes angeli dei ib honorificandus est a dei angelis deus dicens quoniam ego sum dominus et non est deus praeter me est enim unigenitus deus neque consortem unigeniti nomen admittit sicuti non recipit innascibilis in eo tantum quod est innascibilis participem est enim unus ab uno neque praeter innascibilem deum innascibilis deus alius est neque praeter unigenitum deum unigenitus deus quisquam est uterque itaque unus et solus est proprietate uidelicet in unoquoque et innascibilitatis et originis ac sic uterque deus unus est cum inter unum et unum id est ex uno unum diuinitatis aeternae non sit secunda natura adorandus ergo est a filiis dei et honorificandus ab angelis dei ita et honor et ueneratio deo a dei filiis et angelis postulatur significationem honorandi et corum per quos est honorandus intellige scilicet per angelos et filios dei deus ac ne forte honorem dei non naturalis existimes postulari et arbitreris hoc in loco moisen de honorando deo patre sensisse cum tamen pater sit honorandus in filio tamen benedictionem quam sub eodem sermone ad ioseph disponit aduerte ait enim et quae accepta sunt ei qui apparuit in rubo ueniant super caput ioseph et uerticem adorandus ergo a dei filiis deus est sed deus qui et dei filius est honorandus autem a dei angelis deus est sed deus qui dei angelus deus est quia de rubo apparuit dei angelus deus et quae ei complacita sunt ioseph cum benediceretur optantur non ideo non deus quia angelus dei est neque rursum angelus dei non idcirco quia deus est sed significata personarum intelligentia et distincto innascibilitatis natiuitatisque sensu ac manifestata sacramentorum coelestium dispensatione non solitarium deum docuit opinandum cum angelum et filium dei deum dei et angeli et filii adorabunt et haec quidem de moisi libris responsa a nobis sint uel potius moises ipse responderit quia eo haeretici auctore usi per unius dei confessionem putent persuaderi posse ne deus esse dei filius praedicetur contra auctoris sui testimonium impii cum quando ille unum deum confitens non destiterit de dei filio docere quod deus est sed consequens est multiplices de eodem prophetarum sententias proferre qui propheta filium et deum doceat et a patre secernat filii cur pater deus sit tenes dictum audi israel dominus deus tuus unus est atque utinam recte teneres sed secundum sensum tuum dicti prophetici quaero rationem ait enim in psalmis unxit te deus deus tuus discerne ad legentis intelligentiam unctum et ungentem distingue te et tuus ad quem et de quo sit sermo demonstra superioribus enim dictis hic confessionis ordo subiectus est dixerat namque sedes tua deus in saeculum saeculi uirga directionis tuae uirga regni tui dilexisti iustitiam et odisti iniquitatem nunc quoque his adiecit propterea unxit te deus deus tuus deus ergo regni aeterni ob meritum dilectae iustitiae et perosae iniquitatis a deo suo unctus est numquid intelligentiam nostram aliqua saltem nominum interualla confundunt nam discretio tantum personae in te et tuus posita est in nullo tamen naturae distincta confessione tuus enim relatum est ad auctorem te uero ad eius qui ex auctore est significationem est enim deus ex deo propheta eodem ordine confitente unxit te deus deus tuus non est autem ante innascibilem deum deus ullus ipso dicente estote mihi testes et ego testis dicit dominus deus et puer meus quem elegi ut sciatis et credatis et intelligatis quoniam ego sum et ante me non est alius deus et post me non erit et idcirco deus eius est quia ex eo natus in deum est non tamen per id quod pater deus est non et filius deus est unxit enim te deus deus tuus designata uidelicet et auctoris et ex eo geniti significatione uno eodemque dicto utrumque illum in naturae eiusdem et dignitatis nuncupatione constituit filium patris qualem esaias praedicat uerum ne forte ex eo arripi impiae assertionis possit occasio quod dictum est quoniam ego sum et ante me non est deus alius et post me non erit esai xliii tamquam per id non et filius deus sit quia post deum ante quem deus nullus sit nullus quoque postea deus futurus sit totius ob id dicti ratio tractanda est deus ipse sermonis sui testis est sed et puer eius electus una cum eo testis est deum ante se non esse neque post se futurum sufficiens quidem sibi ipse testis est sed testimonio de se suo testimonium pueri quem elegit admiscuit unum ergo duum testimonium est nullum ante se deum esse ex eo enim omnia sunt neque post se deum futurum non utique ex se non fuisse erat enim iam puer in testimonio patris haec loquens puer in tribu ex qua gigni habebat electus idipsum ita in euangeliis demonstrat ecce puer meus quem elegi dilectus meus in quo complacuit anima mea non est ergo ante me alius deus et post me non erit aeternae uidelicet et indemutabilis uirtutis infinitatem in eo quod ante et postea deus praeter se sit nullus ostendens puero tamen suo ut in testimonio suo ita et in nomine collocato oseae locus pro filii deitate patri nullus filio pater nobis pater et filius est deus et hoc ipsum promptum est ex persona ipsius discere ait enim ad osee prophetam non apponam adhuc ut miserear domui israel sed enim aduersans aduersabor illis filiorum autem iuda miserebor et saluos eos faciam in domino deo ipsorum ergo absolute pater deum filium nuncupat in quo et elegit nos ante tempora saecularia ephes i ipsorum idcirco ait quia deus innascibilis a nullo est nosque filio in haereditatem a deo patre donamur legimus namque posce a me et dabo tibi gentes haereditatem tuam deo enim ex quo omnia sunt deus nullus est qui sine initio aeternus est filio autem deus pater est ex eo enim deus natus est nobis autem et pater deus est et filius deus est patre de filio confitente quod deus noster sit filio de patre docente quod deus nobis sit deo tamen filio a patre id est ipso innascibilis uirtutis suae nomine nuncupato et haec quidem ad osee testimonium luculentum ex esaia magorum adoratio praedicta qui fuerunt magi per esaiam autem quam absoluta dei patris de domino nostro professio est ait namque quoniam sic dicit dominus deus sanctus israel qui fecit quae uentura sunt interrogate me de filiis uestris et de filiabus et de operibus manuum mearum mandate mihi ego feci terram et hominem super eam ego omnibus sideribus praecepi ego suscitaui regem cum iustitia et omnes uiae eius rectae hic aedificabit ciuitatem meam et captiuitatem plebis meae conuertet non cum praemio neque cum muneribus dicit dominus sabaoth laborabit aegiptus et mercatus aethiopum et sabain uiri excelsi ad te transibunt et tui erunt serui et post te sequentur alligati uinculis et adorabunt te et in te deprecabuntur quoniam in te est deus et non est deus praeter te tu enim es deus et nesciebamus deus israel saluator erubescent et pudebit omnes qui aduersantur ei et ibunt cum confusione estne adhuc aliquis temeritatis locus aut ulla relicta est ignorationis occasio nisi id tantum reliquum sit ut impietas professa se prodat deus ex quo omnia sunt qui omnia mandando fecit facti opera sibi assumens non utique efficienda nisi dixisset ut fierent testatur regem per se excitatum iustum et aedificantem sibi deo ciuitatem et plebis captiuitatem auertentem non cum praemio neque cum muneribus gratia enim omnes saluamur deinde ita loquitur cum post laborem aegipti id est saeculi calamitatem et mercatus aethiopum et sabain uiri excelsi ad cum transibunt et qui tandem existimandus labor aegipti et mercatus aethiopum et sabain recordemur orientis magos adorantes dominum et munerantes et laborem ueniendi usque in bethlehem iudae tanti itineris metiamur in principum enim labore totius aegipti labor demonstratus est magis namque diuinae uirtutis operationes falsa rerum specie mentientibus potissimus impiae religionis honor a saeculo omni deferebatur iisdem magis et mercatu aethiopum et sabain auri et thuris et mirrhae munera deferentibus quod quidem idipsum et alius propheta praemonuit dicens in conspectu eius procident aethiopes et inimici eius limum lingent reges tharsis munera offerent reges arabum et sabain munera adducent et dabitur ei de auro arabiae psal lxxi in magis itaque et muneribus labor aegipti et mercatus aethiopum et sabain ostenditur scilicet mundi error magis adorantibus et electa gentium munera adorato ab his domino oblata apostoli uiri excelsi excelsi autem uiri qui ad eum transituri sunt atque eum uincti sequentur qui tandem isti sunt non in obscuro est respice ad euangelia petrus dominum suum secuturus praecingitur dictum itaque ab apostolo recognosce et recognitum intellige deus in christo erat mundum reconcilians sibi hi igitur uincti haec praedicabunt excelsi uidelicet et in duodecim thronis iudicaturi tribus israel et dominum suum doctrinae et passionis suae martirio secuturi pater de se dicit non est deus praeter me et de filio non est deus praeter te filius persona non genere a patre discretus deus ergo in deo est et in quo est deus deus est et quomodo non est deus praeter te cum in eodem deus sit usurpas o haeretice ad confessionem solitarii dei patris non est deus praeter me quomodo ex praedicatione dei patris dicentis non est deus praeter te dictum interpretaberis si per id quod dictum est non est deus praeter me deut xxxii affirmare contendis ne dei filius deus sit et cui ergo deus pater dixerit non est deus praeter te subiicere enim hic tibi personam solitarii non licebit dominus enim dixit regi quem excitauit ex persona uirorum excelsorum adorantium et deprecantinm quoniam in te est deus solitarium res ista non recipit in te enim praesentem ueluti ad quem sit sermo significat quod autem sequitur in te est deus non solum eum qui praesens est sed etiam eum qui maneat in praesente demonstrat habitantem ab eo in quo habitet discernens personae tamen tantum distinctione non generis deus enim in eo est et in quo est deus deus est non enim deus in diuersae atque alienae a se naturae habitaculo est sed in suo atque ex se genito manet deus in deo quia ex deo deus est tu es enim deus et nesciebamus deus israel saluator is xlu filio aduersantes erubescent filium qui negat patrem inhonorat negantem te deum in deo sequens sermo confutat ait enim erubescent et pudebit omnes qui aduersantur ei et ibunt cum confusione ibid decretum hoc in impietatem tuam dei est aduersaris enim christo de quo te professio paternae uocis obiurgat deus est enim quem esse tu deum denegas denegas uero sub specie honoris dei sed confundere et erubesce non eget delato a te honore innascibilis deus gloriam hanc a te solitudinis suae non postulat non desiderat hanc opinionis tuae intelligentiam ut ob hoc quod dixerit non est deus praeter me cum quem ex se genuit deum abneges ac ne sibi hoc ad diuinitatem filii destruendam peculiare deferres unigeniti sui gloriam honore perfectae diuinitatis impleuit dicens et non est deus praeter te quid exaequata discriminas quid comparata discernis proprium dei filio est ne praeter eum deus sit proprium deo patri est ne absque eo deus quisquam sit uerbis dei de deo utere confitere ita et precare regem quoniam in te est deus et non est deus praeter te tu enim es deus et nesciebamus deus israel saluator caret contumelia honoris officium neque offensionem habet confessionis exemplum maxime cum aduersatio eius plena confusionis sit et pudoris immorare dei uerbis confitere dei uocibus et fuge confusionis denuntiationem deum enim dei filium abnegando non tam deum tamquam solitarium gloriae honore ueneraberis quam patrem filii inhonoratione contemnes honoris fidem innascibili deo confitere quod praeter eum deus nullus sit unigenito deo praedica quod absque eo deus non sit filii diuinitati adstipulatur ieremias qui deus super terram 