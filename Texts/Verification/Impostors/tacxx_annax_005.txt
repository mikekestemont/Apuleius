ob sepultum illic rectorem nauis canopum qua tempestate menelaus graeciam repetens diuersum ad mare terramque libiam deiectus est inde proximum amnis os dicatum herculi quem indigenae ortum apud se et antiquissimum perhibent eosque qui postea pari uirtute fuerint in cognomentum eius adscitos mox uisit ueterum thebarum magna uestigia et manebant structis molibus litterae aegiptiae priorem opulentiam complexae iussusque e senioribus sacerdotum patrium sermonem interpretari referebat habitasse quondam septingenta milia aetate militari atque eo cum exercitu regem rhamsen libia aethiopia medisque et persis et bactriano ac scitha potitum quasque terras suri armeniique et contigui cappadoces colunt inde bithinum hinc licium ad mare imperio tenuisse legebantur et indicta gentibus tributa pondu s argenti et auri numerus armorum equorumque et dona templis ebur atque odores quasque copias frumenti et omnium utensilium quaeque natio penderet haud minus magnifica quam nunc ui parthorum aut potentia romana iubentur ceterum germanicus aliis quoque miraculis intendit animum quorum praecipua fuere memnonis saxca effigies ubi radiis solis icta est uocalem sonum reddens disiectasque inter et uix peruias arenas instar montium eductae piramides certamine et opibus regum lacusque effossa humo superfluentis nili receptacula atque alibi angustiae et profunda altitudo nullis inquirentium spatiis penetrabilis exim uentum elephantinen ac sienen claustra olim romani imperii quod nunc rubrum ad mare patescit dum ea aestas germanico pluris per prouincias transigitur haud leue decus drusus quaesiuit inliciens germanos ad discordias utque fracto iam maroboduo usque in exitium insisteretur erat inter gotones nobilis iuuenis nomine catualda profugus olim ui marobodui et tunc dubiis rebus eius ultionetn ausus is ualida manu finis marcomanorum ingreditur corruptisque primoribus ad societatem inrumpit regiam castellumque iuxta situm ueteres illic sueborum praedae et nostris e prouinciis lixae ac negotiatores reperti quos ius commercii dein cupido augendi pecuniam postremo obliuio patriae suis quemque ab sedibus hostilem in agrum transtulerat maroboduo undique deserto non alind subsidium quam misericordia caesaris fuit transgressus danuuium qua noricam prouinciam praefluit scripsit tiberio non ut profugus aut supplex sed ex memoria prioris fortunae nam multi s nationibus clarissimum quondam regem ad se uocantibus romanam amicitiam praetulisse responsum a caesare tutam ei honoratamque sedem in italia fore si maneret sin rebus eius aliud conduceret abiturum fide qua uenisset ceterum apud senatum disseruit non philippum atheniensibus non pirrhum aut antiochum populo romano perinde metuendos fuisse extat oratio qua magnitudinem uiri uiolentiam subiectarum ei gentium et quam propinquns italiae hostis suaque in destruendo eo consilia extulit et marobodous quidem rauennae habitus si quando insolescerent suebi quasi rediturus in regnum ostentabatur sed non excessit italia per duodeuiginti annos consenuitque multum imminuta claritate ob nimiam uiuendi cupidinem idem catualdae casus neque aliud perfugium pulsus haud multo post hermundurorum opibus et uibilio duce receptusque forum iulium narbonensis galliae coloniam mittitur barbari utrumque comirati ne quietas prouincias immixti turbarent danuuium ultra inter flumina marum et cusum locantur dato rege uannio gentis quadorum simul nuntiato regem artaxian armeniis a germanico datum decreuere patres ut germanicus atque drusus ouantes urbem introirent structi et arcus circum latera templi martis ultoris cum effigie caesarum laetiore tiberio quia pacem sapientia firmauerat quam si bellum per acies confecisset igitur rhescuporim quoque thraeciae regem astu adgreditur omnem eam nationem rhoemetalces tenuerat quo defuncto augustus partem thraecum rhescuporidi fratri eius partem filio cotii permisit in ea diuisione arua et urbes et uicina graecis cotii quod incultum ferox adnexum hostibus rhescuporidi cessit ipsorumque regum ingenia illi mite et amoenum huic atrox auidum et societatis impatiens erat sed primo subdola concordia egere mox rhescuporis egredi finis uertere in se cotii data et resistenti uim facere cunctanter sub augusto quem auctorem utriusque regni si sperneretur uindicem metuebat enimuero audita mutatione principis immittere latronum globos excindere castella causas bello nihil aeque tiberium anxium habebat quam ne composita turbarentur deligit centurionem qui nuntiaret regibus ne armis disceptarent statimque a cotie dimissa sunt quae parauerat auxilia rhescuporis ficta modestia postulat eundem in locum coiretur posse de controuensiis conloquio transigi nec diu dubitatum de tempore loco dein condicionibus cum alter facilitate alter fraude cuncta inter se concederent acciperentque rhescuporis sanciendo ut dictitabat foederi conuiuium adicit tractaque in multam noctem laetitia per epulas ac uinolentiam incautum cotin postquam dolum intellexerat sacra regni eiusdem familiae deos et hospitalis mensas obtestantem catenis onerat thraeciaque omni potitus scripsit ad tiberium structas sibi insidias praeuentum insidiatorem simul bellum aduersus bastarnas scithasque praetendens nouis peditum et equitum copiis sese firmabat molliter rescriptum si fraus abesset posse eum innocentiae fidere ceterum neque se neque senatum nisi cognita causa ius et iniuriam discreturos proinde tradito cotie ueniret transferretque inuidiam criminis eas litteras latinius pandusa pro praetore moesiae cum militibus quis cotis traderetur in thraeciam misit rhescuporis inter metum et iram cunctatus maluit patrati quam incepti facinoris reus esse occidi cotin inbet mortemque sponte sumptam ementitur nec tamen caesar placitas semel artes mutauit sed defuncto pandusa quem sibi infensum rhescuporis arguebat pomponium flaccum ueterem stipendiis et arta cum rege amicitia eoque accommodatiorem ad fallendum ob id maxime moesiae praefecit flaccus in thraeciam transgressus per ingentia promissa quamuis ambiguum et scelera sua reputantem perpulit ut praesidia romana intraret circumdata hinc regi specie honoris ualida manus tribunique et centuriones monendo suadendo et quanto longius abscedebatur apertiore custodia postremo gnarum necessitatis in urbem traxere accusatus in senatu ab uxore cotiis damnatur ut procul regno teneretur thraecia in rhoemetalcen filium quem paternis consiliis aduersatum constabat inque liberos cotiis diuiditur iisque nondum adultis trebellenus rufus praetura functus datur qui regnum interim tractaret exemplo quo maiores m lepidum ptolemaei liberis tutorem in aegiptum miserant rhescuporis alexandriam deuectus atque illic fugam temptans an ficto crimine interficitur per idem tempus uonones quem amotum in ciliciam memoraui corruptis custodibus effugere ad armenios inde albanos heniochosque et consanguineum sibi regem scitharum conatus est specie uenandi omissis maritimis locis auia saltuum petiit mox pernicitate equi ad amnem piramum contendit cuius pontes accolae ruperant audita regis fuga neque uado penetrari poterat igitur in ripa fluminis a uibio frontone praefecto equitum uincitur mox remmius euocatus priori custodiae regis adpositus quasi per iram gladio cum transigit unde maior fides conscientia sceleris et metu indicii mortem uononi inlatam at germanicus aegipto remeans cuncta quae apud legiones aut urbes iusserat abolita uel in contrarium uersa cognoscit hinc graues in pisonem contumeliae nec minus acerba quae ab illo in caesarem intentabantur dein piso abire siria statuit mox aduersa germanici ualetudine detentus ubi recreatum accepit uotaque pro incolumitate soluebantur admotas hostias sacrificalem apparatum festam antiochensium plebem per lictores proturbat tum seleuciam degreditur opperiens aegritudinem quae rursum germanico acciderat saeuam uim morbi augebat persuasio ueneni a pisone accepti et reperiebantur solo ac parietibus erutae humanorum corporum reliquiae carmina et deuotiones et nomen germanici plumbeis tabulis insculptum semusti cineres ac tabo obliti aliaque malefica quis creditur animas numinibus infernis sacrari simul missi a pisone incusabantur ut ualetudinis aduersa rimantes ea germanico haud minus ira quam per metum accepta si limen obsideretur si effundendus spiritus sub oculis inimicorum foret quid deinde miserrimae coningi quid infantibus liberis euenturum lenta uideri ueneficia festinare et urgere ut prouinciam ut legiones solus habeat sed non usque eo defectum germanicum neque praemia caedis apud interfectorem mansura componit epistulas quis amicitiam ei renuntiabat addunt plerique iussum prouincia decedere nec piso moratus ultra nauis soluit moderabaturque cursui quo propius regrederetur si mors germanici siriam aperuisset caesar paulisper ad spem erectus dein fesso corpore ubi finis aderat adsistentis amicos in hunc modum adloquitur si fato concederem iustus mihi dolor etiam aduersus deos esset quod me parentibus liberis patriae intra inuentam praematuro exitu raperent nunc scelere pisonis et plancinae interceptus ultimas preces pectoribus uestris relinquo referatis patri ac fratri quibus acerbitatibus dilaceratus quibus insidiis circumuentus miserrimam uitam pessima morte finierim si quos spes meae si quos propinquus sanguis etiam quos inuidia erga uiuentem mouebat inlacrimabunt quondam florentem et tot bellorum superstitem muliebri fraude cecidisse erit uobis locus querendi apud senatum inuocandi leges non hoc praecipuum amicorum munus est prosequi defunctum ignauo questu sed quae uoluerit meminisse quae mandauerit exequi flebunt germanicum etiam ignoti uindicabitis uos si me potius quam fortunam meam fouebatis ostendite populo romano diui augusti neptem eandemque coniugem meam numerate sex liberos misericordia cum accusantibus erit fingentibusque scelesta mandata aut non credent homines aut non ignoscent iurauere amici dextram morientis contingentes spiritum ante quam ultionem amissuros tum ad uxorem uersus per memoriam sui per communis liberos orauit exueret ferociam saeuienti fortunae summitteret animum neu regressa in urbem aemulatione potentiae ualidiores inritaret haec palam et alia secreto per quae ostendisse credebatur metum ex tiberio neque multo post extinguitur ingenti luctu prouinciae et circumiacentium populorum indoluere exterae nationes regesque tanta illi comitas in socios mansuetudo in hostis uisuque et auditu iuxta uenerabilis cum magnitudinem et grauitatem summae fortunae retineret inuidiam et adrogantiam eflugerat funus sine imaginibus et pompa per laudes ac memoriam uirtutum eius celebre fuit et erant qui formam aetatem genus mortis ob propinquitatem etiam locorum in quibus interiit magni alexandri fatis adacquarent nam utrumque corpore decoro genere insigni haud multum triginta annos egressum suorum insidiis externas inter gentis occidisse sed hunc mitem erga amicos modicum uoluptatum uno matrimonio certis liberis egisse neque minus proeliatorem etiam si temeritas afuerit praepeditusque sit perculsas tot uictoriis germanias seruitio premere quod si solus arbiter rerum si lure et nomine regio fuisset tanto promptius adsecuturum gloriam militiae quantum clementia temperantia ceteris bonis artibus praestitisset corpus antequam cremaretur nudatum in foro antiochensium qui locus sepulturae destinabatur praetuleritne ueneficii signa parum constitit nam ut quis misericordia in germanicum et praesumpta suspicione aut fauore in pisonem pronior diuersi interpretabantur consultatum inde inter legatos quique alii senatorum aderant quisnam siriae praeficeretur et ceteris modice nisis inter uibium marsum et cn sentium diu quaesitum dein marsus seniori et acrius tendenti sentio concessit isque infamem ueneficiis ea in prouincia et plancinae percaram nomine martinam in urbem misit postulantibus uitellio ac ueranio ceterisque qui crimina et accusationem tamquam aduersus receptos iam reos instruebant at agrippina quamquam defessa luctu et corpore aegro omnium tamen quae ultionem morarentur intolerans ascendit classem cum cineribus germanici et liberis miserantibus cunctis quod femina nobilitate princeps pulcherrimo modo matrimonio inter uenerantis gratantisque aspici solita tunc feralis reliquias sinu ferret incerta ultionis anxia sui et infelici fecunditate fortunae totiens obnoxia pisonem interim apud coum insulatn nuntius adsequitur excessisse germanicum quo intemperanter accepto caedit uictimas adit templa neque ipse gaudium moderans et magis insolescente plancina quae luctum amissae sororis tum primum laeto cultu mutauit adfluebant centuriones monebantque prompta illi legionum studia repeteret prouinciam non iure ablatam et uacuam igitur quid agendum consultanti m piso filius properandum in urbem censebat nihil adhuc inexpiabile admissum neque suspiciones imbecillas aut inania famae pertimescenda discordiam erga germanicum odio fortasse dignam non poena et ademptione prouinciae satis factum immicis quod si regrederetur obsistente sentio ciuile bellum incipi nec duraturos in partibus centuriones militesque apud quos recens imperatoris sui memoria et penitus infixus in caesares amor praeualeret contra domitius celer ex intima eius amicitia disseruit utendum euentu pisonem non sentium siriae praepositum huic fascis et ius praetoris huic legiones datas si quid hostile ingruat quem iustius arma oppositurum quam qui legati auctoritatem et propria mandata acceperit relinquendum etiam rumoribus tempus quo senescant plerumque innocentis recenti inuidiae imparis at si teneat exercitum augeat uiris multa quae prouideri non possint fortuito in melius casura an festinamus cum germanici cineribus adpellere ut te inauditum et indefensum planctus agrippinae ac uulgus imperitum primo rumore rapiant est tibi augustae conscientia est caesaris fauor sed in occulto et perisse germanicum nulli iactantius maerent quam qui maxime laetantur haud magna mole piso promptus ferocibos in sententiam trahitur missisque ad tiberium epistulis incusat germanicum luxus et superbiae seque pulsum ut locus rebus nouis patefieret curam exercitus eadem fide qua tenuerit repetiuisse simul domitium impositum triremi uitare litorum oram praeterque insulas lato mari pergere in siriam iubet concurrentis desertores per manipulo componit armat lixas traiectisque in continentem nauibus uexillum tironum in siriam euntium intercipit regulis cilicum ut se auxiliis iuuarent scribit haud ignauo ad ministeria belli iuuene pisone quamquam suscipiendum bellum abnuisset igitur oram liciae ac pamphiliae praelegentes obuiis nauibus quae agrippinam uehebant utrimque infensi arma primo expediere dein mutua formidine non ultra iurgium processum est marsusque uibius nuntiauit pisoni romam ad dicendam causam ueniret ille eludens respondit adfuturum ubi praetor qui de ueneficiis quaereret reo atque accusatoribus diem prodixisset interim domitius laodiciam urbem siriae adpulsus cum hiberna sextae legionis peteret quod eam maxime nouis consiliis idoneam rebatur a pacuuio legato praeuenitur id sentius pisoni per litteras aperit monetque ne castra corruptoribus ne prouinciam bello temptet quosque germanici memores aut inimicis eius aduersos cognouerat contrahit magnitudinem imperatoris identidem ingerens et rem publicam armis peti ducitque ualidam manum et proelio paratam nec piso quamquam coepta secus cadebant omisit tutissima e praesentibus sed castellum ciliciae munitum admodum cui nomen celenderis occupat nam admixtis desertoribus et tirone nuper intercepto suisque et plancinae seruitiis auxilia cilicum quae reguli miserane in numerum legionis composuerat caesarisque se legatum testabatur prouincia quam is dedisset arceri non a legionibus earum quippe accitu uenire sed a sentio priuatum odium falsis criminibus tegente consisterent in acie non pugnaturis militibus ubi pisonem ab ipsis parentem quondam appellatum si iure ageretur potiorem si armis non inualidum uidissent tum pro munimentis castelli manipulos explicat colle arduo et derupto nam cetera mari cinguntur contra ueterani ordinibus ac subsidiis instructi hinc militum inde locorum asperitas sed non animus non spes ne tela quidem nisi agrestia aut subitum in usum properata ut uenere in manus non ultra dubitatum quam dum romanae cohortes in aequum eniterentur uertunt terga cilices seque castello claudunt interim piso classem haud procul opperientem adpugnare frustra temptauit regressusque et pro muris modo semet adflictando modo singulos nomine ciens praemiis uocans seditionem coeptabat adeoque commouerat ut signifer legionis sextae signum ad eum transtulerit tum sentius occanere cornua tubasque et peti aggerem erigi scalas iussit ac promptissimum quemque succedere alios tormentis hastas saxa et faces ingerere tandem uicta pertinacia piso orauit ut traditis armis maneret in castello dum caesar cui siriam permitteret consulitur non receptae condiciones nec aliud quam naues et tutum in urbem iter concessum est at romae postquam germanici ualetudo percrebuit cunctaque ut ex longinquo aucta in deterius adferebantur dolor ira et erumpebant questus ideo nimirum in extremas terras relegatum ideo pisoni permissam prouinciam hoc egisse secretos augustae cum plancina sermones uera prorsus de druso seniores locutos displicere regnantibus ciuilia filiorum ingenia neque ob aliud interceptos quam quia populum romanum aequo iure complecti reddita libertate agitauerint hos uulgi sermones audita mors adeo incendit ut ante edictum magistratuum ante senatus consultum sumpto iustitio desererentur fora clauderentur domus passim silentia et gemitus nihil compositum in ostentationem et quamquam neque insignibus lugentium abstinerent altius animis maerebant forte negotiatores uiuente adhuc germanico siria egressi laetiora de ualetudine eius attulere statim credita statim uulgata sunt ut quisque obuius quamuis leuiter audita in alios atque illi in plures cumulata gaudio transferunt cursant per urbem molinutur templorum foris iuuat credulitatem nox et promptior inter tenebras adfirmatio nec obstitit falsis tiberius donec tempore ac spatio uanescerent et populus quasi rursum ereptum acrius doluit honores ut quis amore in germanicum aut ingenio ualidus reperti decretique ut nomen eius saliari carmine caneretur sedes curules sacerdotum augustalium locis superque eas querceae coronae statuerentur ludos circensis eburna effigies praeiret neue quis flamen aut augur in locum germanici nisi gentis iuliae crearetur arcus additi romae et apud ripam rheni et in monte siriae amano cum inscriptione rerum gestarum ac mortem ob rem publicam obisse sepulchrum antiochiae ubi crematus tribunal epidaphnae quo in loco uitam finierat statuarum locorumue in quis coleretur haud facile quis numerum inierit cum censeretur clipeus auro et magnitudine insignis inter auctores eloquentiae adseuerauit tiberius solitum paremque ceteris dicaturum neque enim eloquentiam fortuna discerni et satis inlustre si ueteres inter scriptores haberetur equester ordo cuneum germanici appellauit qui iuniorum dicebatur instituitque uti turmae idibus iuliis imaginem eius sequerentur pleraque manent quaedam statim omissa sunt aut uetustas oblitterauit ceterum recenti adhuc maestitia soror germanici liuia nupta druso duos uirilis sexus simul enixa est quod rarum laetumque etiam modicis penatibus tanto gaudio principem adfecit ut non temperauerit quin iactaret apud patres nulli ante romanorum eiusdem fastigii uiro geminam stirpem editam nam cuncta etiam fortuita ad gloriam uertebat sed populo tali in tempore id quoque dolorem tulit tamquam auctus liberis drusus domum germanici magis urgeret eodem anno grauibus senatus decretis libido feminarum coercita cautumque ne quaestum corpore faceret cui auus aut pater aut maritus eques romanus fuisset nam uistilia praetoria familia genita licentiam stupri apud aedilis uulgauerat more inter ueteres recepto qui satis poenarum aduersum impudicas in ipsa professione flagitii credebant exactum et a titidio labeone uistiliae marito cur in uxore delicti manifesta ultionem legis omisisset atque illo praetendente sexaginta dies ad consultandum datos necdum praeterisse satis uisum de uistilia statuere eaque in insulam seriphon abdita est actum et de sacris aegiptiis iudaicisque pellendis factumque patrum consultum ut quattuor milia libertini generis ea superstitione infecta quis idonea aetas in insulam sardiniam ueherentur coercendis illic latrociniis et si ob grauitatem caeli interissent uile damnum ceteri cederent italia nisi certam ante diem profanos ritus exuissent post quae rettulit caesar capiendam uirginem in locum occiae quae septem et quinquaginta per annos summa sanctimonia uestalibus sacris praesederat egitque grates fonteio agrippae et domitio pollioni quod offerendo filias de officio in rem publicam certarent praelata est pollionis filia non ob aliud quam quod mater eius in eodem coniugio manebat nam agrippa discidio domum imminuerat et caesar quamuis posthabitam decies sestertii dote solatus est saeuitiam annonae incusante plebe statuit frumento pretium quod emptor penderet binosque nummos se additurum negotiatoribus in singulos modios neque tamen ob ea parentis patriae delatum et antea uocabulum adsumpsit acerbeque increpuit eos qui diuinas occupationes ipsumque dominum dixerant unde angusta et lubrica oratio sub principe qui libertatem metuebat adulationem oderat reperio apud scriptores senatoresque eorundem temporum adgandestrii principis chattorum lectas in senatu litteras quibus mortem arminii promittebat si patrandae neci uenenum mitteretur responsumque esse non fraude neque occultis sed palam et armatum populum romanum hostis suos ulcisci qua gloria aequabat se tiberius priscis imperatoribus qui uenenum in pirrum regem uetuerant prodiderantque ceterum arminius abscedentibus romanis et pulso maroboduo regnum adfectans libertatem popularium aduersam habuit petitusque armis cum uaria fortuna certaret dolo propinquorum cecidit liberator haud dubie germaniae et qui non primordia populi romani sicut alii reges ducesque sed florentissimum imperium lacessierit proeliis ambiguus bello non uictus septem et triginta annos uitae duodecim potentiae expleuit caniturque adhuc barbaras apud gentis graecorum annalibus ignotus qui sua tantum mirantur romanis haud perinde celebris dun uetera extollimus recentium incuriosi nihil intermissa nauigatione hiberni maris agrippina corciram insulam aduehitur litora calabriae contra sitam illic paucos dies componendo animo insumit uiolenta luctu et nescia tolerandi interim aduentu eius audito intimus quisque amicorum et plerique militares ut quique sub germanico stipendia fecerant multique etiam ignoti uicinis e municipiis pars officium in principem rati plures illos secuti ruere ad oppidum brundisium quod nauiganti celerrimum fidissimumque adpulsu erat atque ubi primum ex alto uisa classis complentur non modo portus et proxima maris sed moenia ac tecta quaque longissime prospectari poterat maerentium turba et rogitantium inter se silentione an uoce aliqua egredientem exciperent neque satis constabat quid pro tempore foret cum classis paulatim successit non alacri ut adsolet remigio sed cunctis ad tristitiam compositis postquam duobus cum liberis feralem urnam tenens egressa naui defixit oculos idem omnium gemitus neque discerneres proximos alienos uirorum feminarumue planctus nisi quod comitatum agrippinae longo maerore fessum obuii et recentes in dolore antibant miserat duas pmetorias cohortis caesar addito ut magistratus calabriae apulique et campani suprema erga memoriam filii sui munera fungerentur igitur trlbunorum centurionumque umeris cineres portabantur praecedebant incompta signa uersi fasces atque ubi colonias transgrederentur atrata plebes trabeati equites pro opibus loci uestem odores aliaque funerum sollemnia cremabant etiam quorum diuersa oppida tamen obuii et uictimas atque aras dis manibus statuentes lacrimis et conclamationibus dolorem testabantur drusus tarracinam progressus est cum claudio fratre liberisque germanici qui in urbe fuerant consules m ualerius et m aurelius iam enim magistratum occeperant et senatus ac magna pars populi uiam compleuere dislecti et ut cuique libitum flentes aberat quippe adulatio gnaris omnibus laetam tlberio germanici mortem male dissimulari tiberius atque augusta publico abstinuere inferius maiestate sua rati si palam lamentarentur an ne omnium oculis uultum eorum scrutantibus falsi intellegerentur matrem antoniam non apud auctores rerum non diurna actorum scriptura reperio ullo insigni officio functam cum super agrippinam et drusum et claudium ceteri quoque consanguinei nominatim perscripti sint seu ualetudine praepediebatur seu uictus luctu animus magnitudinem mali perferre uisu non tolerauit facilius crediderim tiberio et augusta qui domo non excedebant cohibitam ut par maeror et matris exemplo auia quoque et patruus attineri uiderentur dies quo reliquiae tumulo augusti inferebantur modo per silentium uastus modo ploratibus inquies plena urbis itinera conlucentes per campum martis faces illic miles cum armis sine insignibus magistratus populus per tribus concidisse rem publicam nihil spei reliquum clamitabant promptius apertiusque quam ut meminisse imperitantium crederes nihil tamen tiberium magis penetrauit quam studia hominum accensa in agrippinam cum decus patriae solum augusti sanguinem unicum antiquitatis specimen appellarent uersique ad caelum ac deos integram illi subolem ac superstitem iniquorum precarentur fuere qui publici funeris pompam requirerent compararentque quae in drusum patrem germanici honora et magnifica augustus fecisset ipsum quippe asperrimo hiemis ticinum usque progressum neque abscedentem a corpore simul urbem intrauisse circumfusas lecto claudiorum iuliorumque imagines defletum in foro laudatum pro rostris cuncta a maioribus reperta aut quae posteri inuenerint cumulata at germanico ne solitos quidem et cuicumque nobili debitos honores contigisse sane corpus ob longinquitatem itinerum externis terris quoquo modo crematum sed tanto plura decora mox tribui par fuisse quanto prima fors negauisset non fratrem nisi unius diei uia non patruum saltem porta tenus obuium ubi illa ueterum instituta propositam toro effigiem meditata ad memoriam uirtutis carmina et laudationes et lacrimas uel doloris imitamenta gnarum id tiberio fuit utque premeret uulgi sermones monuit edicto multos inlustrium romanorum ob rem publicam obisse neminem tam flagranti desiderio celebratum idque et sibi et cunctis egregium si modus adiceretur non enim eadem decora principibus uiris et imperatori popolo quae modicis domibus aut ciuitatibus conuenisse recenti dolori luctum et ex maerore solacia sed referendum iam animum ad firmitudinem ut quondam diuus iulius amissa unica filia ut diuus augustus ereptis nepotibus abstruserint tristitiam nil opus uetustioribus exemplis quotiens populus romanus cladis exercituum interitum ducum funditus amissas nobilis familias constanter tulerit principes mortalis rem publicam aeternam esse proin repeterent sollemnia et quia ludorum megalesium spectaculum suberat etiam uoluptates resumerent tum exuto iustitio reditum ad munia et drusus illiricos ad exercitus profectus est erectis omnium animis petendae e pisone ultionis et crebro questu quod uagus interim per amoena asiae atque achaiae adroganti et subdola mora scelerum probationes subuerteret nam uulgatum erat missam ut dixi a cn sentio famosam ueneficiis martinam subita morte brundisii extinctam uenenumque nodo crinium eius occultatum nec ulla in corpore signa sumpti exitii reperta at piso praemisso in urbem filio datisque mandatis per quae principem molliret ad drusum pergit quem haud fratris interitu trucem quam remoto aemulo acquiorem sibi sperabat tiberius quo integrum iudicium ostentaret exceptum comiter iuuenem sueta erga filios familiarum nobilis liberalitate auget drusus pisoni si uera forent quae iacerentur praecipuum in dolore suum locum respondit sed malle falsa et inania nec cuiquam mortem germanici exitiosam esse haec palam et uitato omni secreto neque dubitabantur praescripta ei a tiberio cum incallidus alioqui et facilis iuuenta senilibus tum artibus uteretur piso delmatico mari tramisso relictisque apud anconam nauibus per picenum ac mox flaminiam uiam adsequitur legionem quae e pannonia in urbem dein praesidio africae ducebatur eaque res agitata rumoribus ut in agmine atque itinere crebro se militibus ostentauisset ab narnia uitandae suspicionis an quia pauidis consilia in incerto sunt nare ac mox tiberi deuectus auxit uulgi iras quia nauem tumulo caesarum adpulerat dieque et ripa frequenti magno clientium agmine ipse feminarum comitatu plancina et uultu alacres incessere fuit inter inritamenta inuidiae domus foro imminens festa ornatu conuiuiumque et epulae et celebritate loci nihil occultum postera die fuleinius trio pisonem apud consules postulauit contra uitellius ac ueranius ceterique germanicum comitati tendebant nullas esse partis trioni neque se accusatores sed rerum indices et testis mandata germanici perlaturos ille dimissa eius causae delatione ut priorem uitam accusaret obtinuit petitumque est a principe cognitionem exciperet quod ne reus quidem abnuebat studia populi et patrum metuens contra tiberium spernendis rumoribus ualidum et conscientiae matris innexum esse ueraque aut in deterius credita indice ab uno facilius discerni odium et inuidiam apud multos ualere haud fallebat tiberium moles cognitionis quaque ipse fama distraheretur igitur paucis familiarium adhibitis minas accusantium et hinc preces audit integramque causam ad senatum remittit atque interim drusus rediens illirico quamquam patres censuissent ob receptum maroboduum et res priore aestate gestas ut ouans iniret prolato honore urbem intrauit post quae reo l arruntium p uinicium asinium gallum aeserninum marcellum sex pompeium patronos petenti iisque diuersa excusantibus m lepidus et l piso et liuineius regulus adfuere arrecta omni ciuitate quanta fides amicis germanici quae fiducia reo satin cohiberet ac premeret sensus suos tiberius haud alias intentior populus plus sibi in principem occultae uocis aut suspicacis silentii permisit die senatus caesar orationem habuit meditato temperamento patris sui legatum atque amicum pisonem fuisse adiutoremque germanico datum a se auctore senatu rebus apud orientem administrandis illic contumacia et certaminibus asperasset iuuenem exituque eius laetatus esset an scelere extinxisset integris animis diiudicandum nam si legatus officii terminos obsequium erga imperatorem exuit eiusdemque morte et luctu meo laetatus est odero seponamque a domo mea et priuatas inimicitias non ui principis ulciscar sin facinus in cuiuscumque mortalium nece uindicandum detegitur uos uero et liberos germanici et nos parentes iustis solaciis adficite simulque illud reputate turbide et seditiose tractauerit exercitus piso quaesita sint per ambitionem studia militum armis repetita prouincia an falsa haec in maius uulgauerint accusatores quorum ego nimiis studiis iure suscenseo nam quo pertinuit nudare corpus et contrectandum uulgi oculis permittere differrique etiam per externos tamquam ueneno interceptus esset si incerta adhuc ista et scrutanda sunt defleo equidem filium meum semperque deflebo sed neque reum prohibeo quo minus cuncta proferat quibus innocentia eius subleuari aut si qua fuit iniquitas germanici coargui possit uosque oro ne quia dolori meo causa conexa est obiecta crimina pro adprobatis accipiatis si quos propinquus sanguis aut fides sua patronos dedit quantum quisque eloquentia et cura ualet iuuate periclitantem ad eundem laborem eandem constantiam accusatores hortor id solum germanico super leges praestiterimus quod in curia potius quam in foro apud senatum quam apud iudices de morte eius anquiritur cetera pari modestia tractentur nemo drusi lacrimas nemo maestitiam meam spectet nec si qua in nos aduersa finguntur exim biduum criminibus obiciendis statuitur utque sex dierum spatio interiecto reus per triduum defenderetur tum fulcinius uetera et inania orditur ambitiose auareque habitam hispaniam quod neque conuictum noxae reo si recentia purgaret neque defensum absolutioni erat si teneretur maioribus flagitiis post quem seruaeus et ueranius et uitellius consimili studio et multa eloquentia uitellius obiecere odio germanici et rerum nouarum studio pisonem uulgus militum per licentiam et sociorum iniurias eo usque conrupisse ut parens legionum a deterrimis appellaretur contra in optimum quemque maxime in comites et amicos germanici saeuisse postremo ipsum deuotionibus et ueneno peremisse sacra hinc et immolationes nefandas ipsius atque plancinae peritam armis rem publicam utque reus agi posset acie uictum defensio in ceteris trepidauit nam neque ambitionem militarem neque prouinciam pessimo cuique obnoxiam ne contumelias quidem aduersum imperatorem infitiari poterat solum 