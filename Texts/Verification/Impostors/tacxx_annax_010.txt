in longum memoria est ceterum ex eo praerupta iam et urgens dominatio nam incolumi augusta erat adhuc perfugium quia tiberio inueteratum erga matrem obsequium neque seianus audebat auctoritati parentis antire tunc uelut frenis exoluti proruperunt missaeque in agrippinam ac neronem litterae quas pridem adlatas et cohibitas ab augusta credidit uulgus haud enim multum post mortem eius recitatae sunt uerba inerant quaesita asperitate sed non arma non rerum nouarum studium amores iuuenum et impudicitiam nepoti obiectabat in nurum ne id quidem confingere ausus adrogantiam oris et contumacem animum incusauit magno senatus pauore ac silentio donec pauci quis nulla ex honesto spes et publica mala singulis in occasionem gratiae trahuntur ut referretur postulauere promptissimo cotta messalino cum atroci sententia sed aliis a primoribus maximeque a magistratibus trepidahatur quippe tiberius etsi infense inuectus cetera ambigua reliquerat fuit in senatu iunius rusticus componendis patrum actis delectus a caesare eoque meditationes eius introspicere creditus is fatali quodam motu neque enim ante specimen constantiae dederat seu praua sollertia dum imminentium oblitus incerta pauet inserere se dubitantibus ac monere consules ne relationem inciperent disserebatque breuibus momentis summa uerti posse quandoque domus germanici exitium paenitentiae esse seni simul populus effgies agrippinae ac neronis gerens circumsistit curiam faustisque in caesarem ominibus falsas litteras et principe inuito exitium domui eius intendi clamitat ita nihil triste illo die patratum ferebantur etiam sub nominibus consularium fictae in seianum sententiae exercentibus plerisque per occultum atque eo procacius libidinem ingeniorum unde illi ira uiolentior et materies criminandi spretum dolorem principis ab senatu desciuisse populum audiri lam et legi nouas contiones noua patrum consulta quid reliquum nisi ut caperent ferrum et quorum imagines pro uexillis secuti forent duces imperatoresque deligerent igitur caesar repetitis aduersum nepotem et nurum probris increpitaque per edictum plebe questus apud patres quod fraude unius senatoris imperatoria maiestas elusa publice foret integra tamen sibi cuncta postulauit nec ultra deliberatum quo minus non quidem extrema decernerent id enim uetitum sed paratos ad ultionem ui principis impediri testarentur quattuor et quadraginta orationes super ea re habitae ex quis ob metum paucae plures adsuetudine mihi pudorem aut seiano inuidiam adlaturum censui uersa est fortuna et ille quidem qui collegam et generum adsciuerat sibi ignoscit ceteri quem per dedecora fouere cum scelere insectantur miserius sit ob amicitiam accusari an amicum accusare haud discreuerim non crudelitatem non clementiam cuiusquam experiar sed liber et mihi ipsi probatus antibo periculum uos obtestor ne memoriam nostri per maerorem quam laeti retineatis adiciendo me quoque iis qui fine egregio publica mala effugerunt tunc singulos ut cuique adsistere adloqui animus erat retinens aut dimittens partem diei absumpsit multoque adhuc coetu et cunctis intrepidum uultum eius spectantibus cum superesse tempus nouissimis crederent gladio quem sinu abdiderat incubuit neque caesar ullis criminibus aut probris defunctum insectatus est cum in blaesum multa foedaque incusauisset relatum inde de p uitellio et pomponio secundo illum indices arguebant claustra aerarii cui praefectus erat et militarem pecuniam rebus nouis obtulisse huic a considio praetura functo obiectabatur aelii galli amicitia qui punito seiano in hortos pomponii quasi fidissimum ad sub sidium perfugisset neque aliud periclitantibus auxilii quam in fratrum constantia fuit qui uades extitere mox crebris prolationibus spem ac metum iuxta grauatus uitellius petito per speciem studiorum scalpro leuem ictum uenis intulit uitamque aegritudine animi finiuit at pomponius multa morum elegantia et ingenio inlustri dum aduersam fortunam aequus tolerat tiberio superstes fuit placitum posthac ut in reliquos seiani liberos aduerteretur uanescente quamquam plebis ira ac plerisque per priora supplicia lenitis igitur portantur in carcerem filius imminentium intellegens puella adeo nescia ut crebro interrogaret quod ob delictum et quo traheretur neque facturam ultra et posse se puerili uerbere moneri tradunt temporis eius auctores quia triumuirali supplicio adfici uirginem inauditum habebatur a carnifice laqueum iuxta compressam exim oblisis faucibus id aetatis corpora in gemonias abiecta per idem tempus asia atque achaia exterritae sunt acri magis quam diuturno rumore drusum germanici filium apud cicladas insulas mox in continenti uisum et erat iuuenis haud dispari aetate quibusdam caesaris libertis uelut adgnitus per dolumque comitantibus adliciebantur ignari fama nominis et promptis graecorum animis ad noua et mira quippe elapsum custodiae pergere ad paternos exercitus aegiptum aut siriam inuasurum fingebant simul credebantque iam iuuentutis concursu iam publicis studiis frequentabatur laetus praesentibus et inanium spe cum auditum id poppaeo sabino is macedoniae tum intentus achaiam quoque curabat igitur quo uera seu falsa antiret toronaeum thermaeumque sinum praefestinans mox euboeam aegaei maris insulam et piraeum atticae orae dein corinthiense litus angustiasque isthmi euadit marique alio nicopolim romanam coloniam ingressus ibi demum cognoscit sollertius interrogatum quisnam foret dixisse m silano genitum et multis sectatorum dilapsis ascendisse nauem tamquam italiam peteret scripsitque haec tiberio neque nos originem finemue eius rei ultra comperimus exitu anni diu aucta discordia consulum erupit nam trio facilis capessendis inimicitiis et foro exercitus ut segnem regulum ad opprimendos seiani ministros oblique perstrinxerat ille nisi lacesseretur modestiae retinens non modo rettudit collegam sed ut noxium coniurationis ad disquisitionem trahebat multisque patrum orantibus ponerent odia in perniciem itura mansere infensi ac minitantes donec magistratu abirent cn domitius et camillus scribonianus consulatum inierant cum caesar tramisso quod capreas et surrentum interluit freto campaniam praelegebat ambiguus an urbem intraret seu quia contra destinauerat speciem uenturi simulans et saepe in propinqua degressus aditis iuxta tiberim hortis saxa rursum et solitudinem maris repetiit pudore scelerum et libidinum quibus adeo indomitis exarserat ut more regio pubem ingenuam stupris pollueret nec formam tantum et decora corpora set in his modestam pueritiam in aliis imagines maiorum incitamen tum cupidinis habebat tuncque primum ignota antea uocabula reperta sunt sellariorum et spintriarum ex foeditate loci ac multiplici patientia praepositique serui qui conquirerent pertraherent dona in promptos minas aduersum abnuentis et si retinerent propinquus aut parens uim raptus suaque ipsi libita uelut in captos exercebant at romae principio anni quasi recens cognitis liuiae flagitiis ac non pridem etiam punitis atroces sententiae dicebantur in effigies quoque ac memoriam eius et bona seiani ablata aerario ut in fiscum cogerentur tamquam referret scipiones haec et silani et cassii isdem ferme aut paulum immutatis uerbis adseueratione multa censebant cum repente togonius gallus dum ignobilitatem suam magnis nominibus inserit per deridiculum auditur nam principem orabat deligere senatores ex quis uiginti sorte ducti et ferro accincti quoties curiam inisset salutem eius defenderent crediderat nimirum epistulae subsidio sibi alterum ex consulibus poscentis ut tutus a capreis urbem peteret tiberius tamen ludibria seriis permiscere solitus egit grates beneuolentiae patrum sed quos omitti posse quos deligi semperne eosdem an subinde alios et honori bus perfunctos an iuuenes priuatos an e magistratibus quam deinde speciem fore sumentium in limine curiae gladios neque sibi uitam tanti si armis tegenda foret haec aduersus togonium uerbis moderans neque ultra abolitionem sententiae suaderet at iunium gallionem qui censuerat ut praetoriani actis stipendiis ius apiscerentur in quattuordecim ordinibus sedendi uiolenter increpuit uelut coram rogitans quid illi cum militibus quos neque dicta imperatoris neque praemia nisi ab imperatore accipere par esset repperisse prorsus quod diuus augustus non prouiderit an potius discordiam et seditionem a satellite quaesitam qua rudis animos nomine honoris ad corrumpendum militiae morem propelleret hoc pretium gallio meditatae adulationis tulit statim curia deinde italia exactus et quia incusabatur facile tole raturus exilium delecta lesbo insula nobili et amoena retrahitur in urbem custoditurque domibus magistratuum isdem litteris caesar sextium paconianum praetorium perculit magno patrum gaudio audacem maleficum omnium secreta rimantem delectumque ab seiano cuius ope dolus g caesari pararetur quod postquam patefactum prorupere concepta pridem odia et summum supplicium decernebatur ni professus indicium foret ut uero latinium latiarem ingressus est accusator ac reus iuxta inuisi gratissimum spectaculum praebebantur latiaris ut rettuli praecipuus olim circumueniendi titii sabini et tunc luendae poenae primus fuit inter quae haterius agrippa consules anni prioris inuasit cur mutua accusatione intenta nunc silerent metum prorsus et noxae conscientiam pro foedere haberi at non patribus reticenda quae audiuissent regulus manere tempus ultionis seque coram principe executurum trio aemulationem inter collegas et si qua discordes iecissent melius oblitterari respon dit urgente agrippa sanquinius maximus e consularibus orauit senatum ne curas imperatoris conquisitis insuper acerbitatibus augerent sufficere ipsum statuendis remediis sic regulo salus et trioni dilatio exitii quaesita haterius inuisior fuit quia somno aut libidinosis uigiliis marcidus et ob segnitiam quamuis crudelem principem non metuens inlustribus uiris perniciem inter ganeam ac stupra meditabatur exim cotta messalinus saeuissimae cuiusque sen tentiae auctor eoque inueterata inuidia ubi primum facultas data arguitur pleraque c caesarem quasi incestae uirilitatis et cum die natali augustae inter sacerdotes epularetur nouendialem eam cenam dixisse querensque de potentia m lepidi ac l arruntii cum quibus ob rem pecuniariam disceptabat addidisse illos quidem senatus me autem tuebitur tiberiolus meus quae cuncta a primoribus ciuitatis reuincebatur iisque instantibus ad imperatorem prouocauit nec multo post litterae adferuntur quibus in modum defensionis repetito inter se atque cottam amicitiae principio crebrisque eius officiis commemoratis ne uerba praue detorta neu conuiualium fabularum simplicitas in crimen duceretur postulauit insigne uisum est earum caesaris litterarum initium nam his uerbis exorsus est quid scribam uobis patres conscripti aut quo modo scribam aut quid omnino non scribam hoc tempore di me deaeque peius perdant quam perire me cotidie sentio si scio adeo facinora atque flagitia sua ipsi quoque in supplicium uerterant neque frustra praestantissimus sapientiae firmare solitus est si recludantur tirannorum mentes posse aspici laniatus et ictus quando ut corpora uerberibus ita saeuitia libidine malis consultis animus dilaceretur quippe tiberium non fortuna non solitudines protegebant quin tormenta pectoris suasque ipse poenas fateretur tum facta patribus potestate statuendi de caeciliano senatore qui plurima aduersum cottam prompserat placitum eandem poenam inrogari quam in aruseium et sanquinium accusatores l arruntii quo non aliud honorificentius cottae euenit qui nobilis quidem set egens ob luxum per flagitia infamis sanctissimis arruntii artibus dignitate ultionis aequabatur q seruaeus posthac et minucius thermus inducti seruaeus praetura functus et quondam germanici comes minucius equestri loco modeste habita seiani amicitia unde illis maior miseratio contra tiberius praecipuos ad scelera increpans admonuit c cestium patrem dicere senatui quae sibi scripisset suscepitque cestius accusationem quod maxime exitiabile tulere illa tempora cum primores senatus infimas etiam delationes exercerent alii propalam multi per occultum neque discerneres alienos a coniunctis amicos ab ignotis quid repens aut uetustate obscurum perinde in foro in conuiuio quaqua de re locuti incusabantur ut quis praeuenire et reum destinare properat pars ad subsidium sui plures infecti quasi ualetudine et contactu sed minu cius et seruaeus damnati indicibus accessere tractique sunt in casum eundem iulius africanus e santonis gallica ciuitate seius quadratus originem non repperi neque sum ignarus a plerisque scriptoribus omissa multorum pericula et poenas dum copia fatiscunt aut quae ipsis nimia et maesta fuerant ne pari taedio lecturos adficerent uerentur nobis pleraque digna cognitu obuenere quamquam ab aliis incelebrata nam ea tempestate qua seiani amicitiam ceteri falso exuerant ausus est eques romanus m terentius ob id reus amplecti ad hunc modum apud senatum ordiendo fortunae quidem meae fortasse minus expediat adgnoscere crimen quam abnuere sed utcumque casura res est fatebor et fuisse me seiano amicum et ut essem expetisse et postquam adeptus eram laetatum uideram collegam patris regendis praetoriis cohortibus mox urbis et militiae munis simul obeuntem illius propinqui et adfines honoribus augebantur ut quisque seiano intimus ita ad caesaris amicitiam ualidus contra quibus infensus esset metu ac sordibus conflictabantur nec quemquam exemplo adsumo cunctos qui nouissimi consilii expertes fuimus meo unius discrimine defendam non enim seianum uulsiniensem set claudiae et iuliae domus partem quas adfinitate occu pauerat tuum caesar generum tui consulatus socium tua officia in re publica capessentem colebamus non est nostrum aestimare quem supra ceteros et quibus de causis extollas tibi summum rerum iudicium di dedere nobis obsequii gloria relicta est spectamus porro quae coram habentur cui ex te opes honores quis plurima iuuandi nocendiue potentia quae seiano fuisse nemo negauerit abditos principis sensus et si quid occultius parat exquirere inlicitum anceps nec ideo adsequare ne patres conscripti ultimum seiani diem sed sedecim annos cogi taueritis etiam satrium atque pomponium uenerabamur libertis quoque ac ianitoribus eius notescere pro magnifico accipiebatur quid ergo indistincta haec defensio et promisca dabitur immo iustis terminis diuidatur insidiae in rem publicam consilia caedis aduersum imperatorem puniantur de amicitia et officiis idem finis et te caesar et nos absoluerit constantia orationis et quia repertus erat qui efferret quae omnes animo agitabant eo usque potuere ut accusatores eius additis quae ante deliquerant exilio aut morte multarentur secutae dehinc tiberii litterae in sex uistilium praetorium quem druso fratri percarum in cohortem suam transtulerat causa offensionis uistilio fuit seu composuerat quaedam in gaium caesarem ut impudicum siue ficto habita fides atque ob id conuictu principis prohibitus cum senili manu ferrum temptauisset obligat uenas precatus que per codicillos immiti rescripto uenas resoluit aceruatim ex eo annius pollio appius silanus scauro mamerco simul ac sabino caluisio maiestatis postulantur et uinicianus pollioni patri adiciebatur clari genus et quidam summis honoribus contremuerantque patres nam quotus quisque adfinitatis aut amicitiae tot inlustrium uirorum expers erat ni celsus urbanae cohortis tribunus tum inter indices appium et caluisium discrimini exemisset caesar pollionis ac uiniciani scaurique causam ut ipse cum senatu nosceret distulit datis quibusdam in scaurum tristibus notis ne feminae quidem exsortes periculi quia occu pandae rei publicae argui non poterant ob lacrimas incusabantur necataque est anus uitia fufii gemini mater quod filii necem fleuisset haec apud senatum nec secus apud principem uescularius flaccus ac iulius marinus ad mortem aguntur e uetustissimis familiarium rhodum secuti et apud capreas indiuidui uescularius insidiarum in libonem internuntius marino participe seianus curtium atticum oppresserat quo laetius acceptum sua exempla in consultores recidisse per idem tempus l piso pontifex rarum in tanta claritudine fato obiit nullius seruilis sententiae sponte auctor et quoties necessitas ingrueret sapienter moderans patrem ei censorium fuisse memoraui aetas ad octogesimum annum processit decus triumphale in thraecia meruerat sed praecipua ex eo gloria quod praefectus urbi recens continuam potestatem et insolentia parendi grauiorem mire temperauit namque antea profectis domo regibus ac mox magistratibus ne urbs sine imperio foret in tempus deligebatur qui ius redderet ac subitis mederetur feruntque ab romulo dentrem romulium post ab tullo hostilio numam marcium et ab tarquinio superbo spurium lucretium impositos dein consules mandabant duratque simulacrum quoties ob ferias latinas praeficitur qui consulare munus usurpet ceterum augustus bellis ciuilibus cilnium maecenatem equestris ordinis cunctis apud romam atque italiam praeposuit mox rerum potitus ob magnitudinem populi ac tarda legum auxilia sumpsit e consularibus qui coerceret seruitia et quod ciuium audacia turbidum nisi uim metuat primusque messala coruinus eam potestatem et paucos intra dies finem accepit quasi nescius exercendi tum taurus statilius quamquam prouecta aetate egregie tolerauit dein piso uiginti per annos pariter probatus publico funere ex decreto senatus celebratus est relatum inde ad patres a quintiliano tribuno plebei de libro sibullae quem caninius gallus quindecimuirum recipi inter ceteros eiusdem uatis et ea de re senatus consultum postulauerat quo per discessionem facto misit litteras caesar modice tribunum increpans ignarum antiqui moris ob iuuentam gallo exprobrabat quod scientiae caerimoniarumque uetus incerto auctore ante sententiam collegii non ut adsolet lecto per magistros aestimatoque carmine apud infrequentem senatum egisset simul commonefecit quia multa uana sub nomine celebri uulgabantur sanxisse augustum quem intra diem ad praetorem urbanum deferrentur neque habere priuatim liceret quod a maioribus quoque decretum erat post exustum sociali bello capitolium quaesitis samo ilio erithris per africam etiam ac siciliam et italicas colonias carminibus sibullae una seu plures fuer datoque sacerdotibus negotio quantum humana ope potuissent uera discernere igitur tunc quoque notioni quindecimuirum is liber subicitur isdem consulibus grauitate annonae iuxta seditionem uentum multaque et pluris per dies in theatro licentius efflagitata quam solitum aduersum imperatorem quis commotus incusauit magistratus patresque quod non publica auctoritate populum coercuissent addiditque quibus ex prouinciis et quanto maiorem quam augustus rei frumentariae copiam aduectaret ita castigandae plebi compositum senatus consultum prisca seueritate neque segnius consules edixere silentium ipsius non ciuile ut crediderat sed in superbiam accipiebatur fine anni geminius celsus pompeius equites romani cecidere coniurationis crimine ex quis geminius prodigentia opum ac mollitia uitae amicus seiano nihil ad serium et iulius celsus tribunus in uinclis laxatam catenam et circumdatam in diuersum tendens suam ipse ceruicem perfregit at rubrio fabato tamquam desperatis rebus romanis parthorum ad misericordiam fugeret custodes additi sane is repertus apud fretum siciliae retractusque per centurionem nullas probabilis causas longinquae peregrinationis adferebat mansit tamen incolumis obliuione magis quam clementia ser galba l sulla consulibus diu quaesito quos neptibus suis maritos destinaret caesar postquam instabat uirginum aetas l cassium m uinicium legit uinicio oppidanum genus calibus ortus patre atque auo consularibus cetera equestri familia erat mitis ingenio et comptae facundiae cassius plebeii romae generis uerum antiqui honoratique et seuera patris disciplina eductus facilitate saepius quam industria commendabatur huic drusillam uinicio iuliam germanico genitas coniungit superque ea re senatui scribit leui cum honore iuuenum dein redditis absentiae causis admodum uagis flexit ad grauiora et offensiones ob rem publicam coeptas utque macro praefectus tribunorumque et centurionum pauci secum introirent quoties curiam ingrederetur petiuit factoque large et sine praescriptione generis aut numeri senatus consulto ne tecta quidem urbis adeo publicum consilium numquam adiit deuiis plerumque itineribus ambiens patriam et declinans interea magna uis accusatorum in eos inrupit qui pecunias faenore auctitabant aduersum legem dictatoris caesaris qua de modo credendi possidendique intra italiam cauentur omissam olim quia priuato usui bonum publicum postponitur sane uetus urbi faenebre malum et seditionum discordiarumque creberrima causa eoque cohibebatur antiquis quoque et minus corruptis moribus nam primo duodecim tabulis sanctum ne quis unciario faenore amplius exerceret cum antea ex libidine locupletium agitaretur dein rogatione tribunicia ad semuncias redactum postremo uetita uersura multisque plebi scitis obuiam itum fraudibus quae toties repressae miras per artes rursum oriebantur sed tum gracchus praetor cui ea quaestio euenerat multitudine periclitantium subactus rettulit ad senatum trepidique patres neque enim quisquam tali culpa uacuus ueniam a principe petiuere et concedente annus in posterum sexque menses dati quis secundum iussa legis rationes familiaris quisque componerent hinc inopia rei nummariae commoto simul omnium aere alieno et quia tot damnatis bonisque eorum diuenditis signatum argentum fisco uel aerario attinebatur ad hoc senatus praescripserat duas quisque faenoris partis in agris per italiam conlocaret sed creditores in solidum appellabant nec decorum appellatis minuere fidem ita primo concursatio et preces dein strepere praetoris tribunal eaque quae remedio quaesita uenditio et emptio in contrarium mutari quia faeneratores omnem pecuniam mercandis agris condiderant copiam uendendi secuta uilitate quanto quis obaeratior aegrius distrahebant multique fortunis prouoluebantur euersio rei familiaris dignitatem ac famam praeceps dabat donec tulit opem caesar disposito per mensas milies sestertio factaque mutuandi copia sine usuris per triennium si debitor populo in duplum praediis cauisset sic refecta fides et paulatim priuati quoque creditores reperti neque emptio agrorum exercita ad formam senatus consulti acribus ut ferme talia initiis incurioso fine dein redeunt priores metus postulato maiestatis considio proculo qui nullo pauore diem natalem celebrans raptus in curiam pariterque damnatus interfectusque et sorori eius sanciae aqua atque igni interdictum accusante q pomponio is moribus inquies haec et huiusce modi a se factitari praetendebat ut parta apud principem gratia periculis pomponii secundi fratris mederetur etiam in pompeiam macrinam exilium statuitur cuius maritum argolicum socerum laconem e primoribus achaeorum caesar adflixerat pater quoque inlustris eques romanus ac frater praetorius cum damnatio instaret se ipsi interfecere datum erat crimini quod theophanen mitilenaeum proauum eorum cn magnus inter intimos habuisset quodque defuncto theophani caelestis honores graeca adulatio tribuerat post quos sex marius hispaniarum ditissimus defertur incestasse filiam et saxo tarpeio deicitur ac ne dubium haberetur magnitudinem pecuniae malo uertisse aurariasque eius quamquam publicarentur sibimet tiberius seposuit inritatusque suppliciis cunctos qui carcere attinebantur accusati societatis cum seiano necari iubet iacuit immensa strages omnis sexus omnis aetas inlustres ignobiles dispersi aut aggerati neque propinquis aut amicis adsistere inlacrimare ne uisere quidem diutius dabatur sed circumiecti custodes et in maerorem cuiusque intenti corpora putrefacta adsectabantur dum in tiberim traherentur ubi fluitantia aut ripis adpulsa non cremare quisquam non contingere interciderat sortis humanae commercium ui metus quantumque saeuitia glisceret miseratio arcebatur sub idem tempus g caesar discedenti capreas auo comes claudiam m silani filiam coniugio accepit immanem animum subdola modestia tegens non damnatione matris non exitio fratrum rupta uoce qualem diem tiberius induisset pari habitu haud multum distantibus uerbis unde mox scitum passieni oratoris dictum percrebuit neque meliorem umquam seruum neque deteriorem dominum fuisse non omiserim praesagium tiberii de seruio galba tum consule quem accitum et diuersis sermonibus pertemptatum postremo graecis uerbis in hanc sententiam adlocutus et tu galba quandoque degustabis imperium seram ac breuem potentiam significans scientia chaldaeorum artis cuius apiscendae otium apud rhodum magistrum thrasullum habuit peritiam eius hoc modo expertus quotiens super tali negotio consultaret edita domus parte ac liberti unius conscientia utebatur is litterarum ignarus corpore ualido per auia ac derupta nam saxis domus imminet praeibat eum cuius artem experiri tiberius statuisset et regredientem si uanitatis aut fraudum suspicio incesserat in subiectum mare praecipitabat ne index arcani existeret igitur thrasullus isdem rupibus inductus postquam percontantem commouerat imperium ipsi et futura sollerter patefaciens interrogatur an suam quoque genitalem horam comperisset quem tum annum qualem diem haberet ille positus siderum ac spatia dimensus haerere primo dein pauescere et quantum introspiceret magis ac magis trepidus admirationis et metus postremo exclamat ambiguum sibi ac prope ultimum discrimen instare tum complexus eum tiberius praescium periculorum et incolumem fore gratatur quaeque dixerat oracli uice accipiens inter intimos amicorum tenet sed mihi haec ac talia audienti in incerto iudicium est fatone res mortalium et necessitate immutabili an forte uoluantur quippe sapientissimos ueterum quique sectam eorum aemulatur diuersos reperies ac multis insitam opinionem non initia nostri non finem non denique homines dis curae ideo creberrime tristia in bonos laeta apud deteriores esse contra alii fatum quidem congruere rebus putant sed non e uagis stellis uerum apud principia et nexus naturalium causarum ac tamen electionem uitae nobis relinquunt quam ubi elegeris certum imminentium ordinem neque mala uel bona quae uulgus putet multos qui conflictari aduersis uideantur beatos at plerosque quamquam magnas per opes miserrimos si illi grauem fortunam constanter tolerent hi prospera inconsulte utantur ceterum plurimis mortalium non eximitur quin primo cuiusque ortu uentura destinentur sed quaedam secus quam dicta sint cadere fallaciis ignara dicentium ita corrumpi fidem artis cuius clara documenta et antiqua aetas et nostra tulerit quippe a filio eiusdem thrasulli praedictum neronis imperium in tempore memorabitur ne nunc incepto longius abierim isdem consulibus asinii galli mors uulgatur quem egestate cibi peremptum haud dubium sponte uel necessitate incertum habebatur consultusque caesar an sepeliri sineret non erubuit permittere ultroque incusare casus qui reum abstulissent antequam coram conuinceretur scilicet medio triennio defuerat tempus subeundi iudicium consulari seni tot consularium parenti drusus deinde extinguitur cum se miserandis alimentis mandendo e cubili tomento nonum ad diem detinuisset tradidere quidam praescriptum fuisse macroni si arma ab seiano temptarentur extractum custodiae iuuenem nam in palatio attinebatur ducem populo imponere mox quia rumor incedebat fore ut nuru ac nepoti conciliaretur caesar saeuitiam quam paenitentiam maluit quin et inuectus in defunctum probra corporis exitiabilem in suos infensum rei publicae animum obiecit recitarique factorum dictorumque eius descripta per dies iussit quo non aliud atrocius uisum adstitisse tot per annos qui uultum gemitus occultum etiam murmur exciperent et potuisse auum audire legeret in publicum promere uix fides nisi quod attii centurionis et didimi liberti epistulae seruorum nomina praeferebant ut quis egredientem cubiculo drusum pulsauerat exterruerat etiam sua uerba centurio saeuitiae plena tamquam egregium uocesque deficientis adiecerat quis primo alienationem mentis simulans quasi per dementiam funesta tiberio mox ubi exspes uitae fuit meditatas compositasque diras imprecabatur ut quem ad modum nurum filiumque fratris et nepotes domumque omnem caedibus compleuisset ita poenas nomini generique maiorum et posteris exolueret obturbabant quidem patres specie detestandi sed penetrabat pauor et admiratio callidum olim et tegendis sceleribus obscurum huc confidentiae uenisse ut tamquam dimotis parietibus ostenderet nepotem sub uerbere centurionis inter seruorum ictus extrema uitae alimenta frustra orantem nondum is dolor exoleuerat cum de agrippina auditum quam interfecto seiano spe sustentatam prouixisse reor et postquam nihil de saeuitia remittebatur uoluntate extinctam nisi si negatis alimentis adsimulatus est finis qui uideretur sponte sumptus enimuero tiberius foedissimis criminationibus exarsit impudicitiam arguens et asinium gallum adulterum eiusque morte ad taedium uitae compulsam sed agrippina aequi impatiens dominandi auida uirilibus curis feminarum uitia exuerat eodem die defunctam quo biennio ante seianus poenas luisset memoriaeque id prodendum addidit caesar iactauitque quod non laqueo strangulata neque in gemonias proiecta foret actae ob id grates decretumque ut quintum decimum kal nouembris utriusque necis die per omnis annos donum ioui sacraretur haud multo post cocceius nerua continuus principi omnis diuini humanique iuris sciens integro statu corpore inlaeso moriendi consilium cepit quod ut tiberio cognitum adsidere causas requirere addere preces fateri postremo graue conscientiae graue famae suae si proximus amicorum nullis moriendi rationibus uitam fugeret auersatus sermonem nerua abstinentiam cibi coniunxit ferebant gnari cogitationum eius quanto propius mala rei publicae uiseret ira et metu dum integer dum intemptatus honestum finem uoluisse ceterum agrippinae pernicies quod uix credibile plancinam traxit nupta olim cn pisoni et palam laeta morte germanici cum piso caderet precibus augustae nec minus inimicitiis agrippinae defensa erat ut odium et gratia desiere ius ualuit petitaque criminibus haud ignotis sua manu sera magis quam immerita supplicia persoluit tot luctibus funesta ciuitate pars maeroris fuit quod iulia drusi filia quondam neronis uxor denupsit in domum rubellii blandi cuius auum tiburtem equitem romanum plerique meminerant extremo anni mors aelii lamiae funere censorio celebrata qui administrandae siriae imagine tandem exolutus urbi praefuerat genus illi decorum uiuida senectus et non permissa prouincia dignationem addiderat exim flacco pomponio siriae pro praetore defuncto recitantur caesaris litterae quis incusabat egregium quemque et regendis exercitibus idoneum abnuere id munus seque ea necessitudine ad preces cogi per quas consularium aliqui capessere prouincias adigerentur oblitus arruntium ne in hispaniam pergeret decimum iam annum attineri obiit eodem anno et m lepidus de cuius moderatione atque sapientia in prioribus libris satis conlocaui neque nobilitas diutius demonstranda est quippe aemilium genus fecundum bonorum ciuium et qui eadem familia corruptis moribus inlustri tamen fortuna egere paulo fabio l uitellio consulibus post longum saeculorum ambitum auis phoenix in aegiptum uenit praebuitque materiem doctissimis indigenarum et graecorum multa super eo miraculo disserendi de quibus congruunt et plura ambigua sed cognitu non absurda promere libet sacrum soli id animal et ore ac distinctu pinnarum a ceteris auibus diuersum consentiunt qui formam eius effinxere de numero annorum uaria traduntur maxime uulgatum quingentorum spatium sunt qui adseuerent mille quadringentos sexaginta unum interici prioresque alites sesoside primum post amaside dominantibus dein ptolemaeo qui ex macedonibus tertius regnauit in ciuitatem cui heliopolis nomen aduolauisse multo ceterarum uolucrum comitatu nouam faciem mirantium sed antiquitas quidem obscura inter ptolemaeum ac tiberium minus ducenti quinquaginta anni fuerunt unde non nulli falsum hunc phoenicem neque arabum e terris credidere nihilque usurpauisse ex his quae uetus memoria firmauit confecto quippe annorum numero ubi mors propinquet suis in terris struere nidum eique uim genitalem adfundere ex qua fetum oriri et primam adulto curam sepeliendi patris neque id temere sed sublato murrae pondere temptatoque per longum iter ubi par oneri par meatui sit subire patrium corpus inque solis aram perferre atque adolere haec incerta et fabulosis aucta ceterum aspici aliquando in aegipto eam uolucrem non ambigitur at romae caede continua pomponius labeo quem praefuisse moesiae rettuli per abruptas uenas sanguinem effudit aemulataque est coniunx paxaea nam promptas eius modi mortes metus carnificis faciebat et quia damnati publicatis 