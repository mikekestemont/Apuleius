ita fac mi lucili uindica te tibi et tempus quod adhuc aut auferebatur aut subripiebatur aut excidebat collige et serua persuade tibi hoc sic esse ut scribo quaedam tempora eripiuntur nobis quaedam subducuntur quaedam effluunt turpissima tamen est iactura quae per neglegentiam fit et si uolueris attendere magna pars uitae elabitur male agentibus maxima nihil agentibus tota uita aliud agentibus quem mihi dabis qui aliquod pretium tempori ponat qui diem aestimet qui intellegat se cotidie mori in hoc enim fallimur quod mortem prospicimus magna pars eius iam praeterit quidquid aetatis retro est mors tenet fac ergo mi lucili quod facere te scribis omnes horas complectere sic fiet ut minus ex crastino pendeas si hodierno manum inieceris dum differtur uita transcurrit omnia lucili aliena sunt tempus tantum nostrum est in huius rei unius fugacis ac lubricae possessionem natura nos misit ex qua expellit quicumque uult et tanta stultitia mortalium est ut quae minima et uilissima sunt certe reparabilia imputari sibi cum impetrauere patiantur nemo se iudicet quicquam debere qui tempus accepit cum interim hoc unum est quod ne gratus quidem potest reddere interrogabis fortasse quid ego faciam qui tibi ista praecipio fatebor ingenue quod apud luxuriosum sed diligentem euenit ratio mihi constat impensae non possum dicere nihil perdere sed quid perdam et quare et quemadmodum dicam causas paupertatis meae reddam sed euenit mihi quod plerisque non suo uitio ad inopiam redactis omnes ignoscunt nemo succurrit quid ergo est non puto pauperem cui quantulumcumque superest sat est tu tamen malo serues tua et bono tempore incipies nam ut uisum est maioribus nostris sera parsimonia in fundo est non enim tantum minimum in imo sed pessimum remanet uale ex iis quae mihi scribis et ex iis quae audio bonam spem de te concipio non discurris nec locorum mutationibus inquietaris aegri animi ista iactatio est primum argumentum compositae mentis existimo posse consistere et secum morari illud autem uide ne ista lectio auctorum multorum et omnis generis uoluminum habeat aliquid uagum et instabile certis ingeniis immorari et innutriri oportet si uelis aliquid trahere quod in animo fideliter sedeat nusquam est qui ubique est uitam in peregrinatione exigentibus hoc euenit ut multa hospitia habeant nullas amicitias idem accidat necesse est iis qui nullius se ingenio familiariter applicant sed omnia cursim et properantes transmittunt non prodest cibus nec corpori accedit qui statim sumptus emittitur nihil aeque sanitatem impedit quam remediorum crebra mutatio non uenit uulnus ad cicatricem in quo medicamenta temptantur non conualescit planta quae saepe transfertur nihil tam utile est ut in transitu prosit distringit librorum multitudo itaque cum legere non possis quantum habueris satis est habere quantum legas sed modo inquis hunc librum euoluere uolo modo illum fastidientis stomachi est multa degustare quae ubi uaria sunt et diuersa inquinant non alunt probatos itaque semper lege et si quando ad alios deuerti libuerit ad priores redi aliquid cotidie aduersus paupertatem aliquid aduersus mortem auxili compara nec minus aduersus ceteras pestes et cum multa percurreris unum excerpe quod illo die concoquas hoc ipse quoque facio ex pluribus quae legi aliquid apprehendo hodiernum hoc est quod apud epicurum nanctus sum soleo enim et in aliena castra transire non tamquam transfuga sed tamquam explorator honesta inquit res est laeta paupertas illa uero non est paupertas si laeta est non qui parum habet sed qui plus cupit pauper est quid enim refert quantum illi in arca quantum in horreis iaceat quantum pascat aut feneret si alieno imminet si non acquisita sed acquirenda computat quis sit diuitiarum modus quaeris primus habere quod necesse est proximus quod sat est uale iii epistulas ad me perferendas tradidisti ut scribis amico tuo deinde admones me ne omnia cum eo ad te pertinentia communicem quia non soleas ne ipse quidem id facere ita eadem epistula illum et dixisti amicum et negasti itaque si proprio illo uerbo quasi publico usus es et sic illum amicum uocasti quomodo omnes candidatos bonos uiros dicimus quomodo obuios si nomen non succurrit dominos salutamus hac abierit sed si aliquem amicum existimas cui non tantundem credis quantum tibi uehementer erras et non satis nosti uim uerae amicitiae tu uero omnia cum amico delibera sed de ipso prius post amicitiam credendum est ante amicitiam iudicandum isti uero praepostero officia permiscent qui contra praecepta theophrasti cum amauerunt iudicant et non amant cum iudicauerunt diu cogita an tibi in amicitiam aliquis recipiendus sit cum placuerit fieri toto illum pectore admitte tam audaciter cum illo loquere quam tecum tu quidem ita uiue ut nihil tibi committas nisi quod committere etiam inimico tuo possis sed quia interueniunt quaedam quae consuetudo fecit arcana cum amico omnes curas omnes cogitationes tuas misce fidelem si putaueris facies nam quidam fallere docuerunt dum timent falli et illi ius peccandi suspicando fecerunt quid est quare ego ulla uerba coram amico meo retraham quid est quare me coram illo non putem solum quidam quae tantum amicis committenda sunt obuiis narrant et in quaslibet aures quidquid illos urit exonerant quidam rursus etiam carissimorum conscientiam reformidant et si possent ne sibi quidem credituri interius premunt omne secretum neutrum faciendum est utrumque enim uitium est et omnibus credere et nulli sed alterum honestius dixerim uitium alterum tutius sic utrosque reprehendas et eos qui semper inquieti sunt et eos qui semper quiescunt nam illa tumultu gaudens non est industria sed exagitatae mentis concursatio et haec non est quies quae motum omnem molestiam iudicat sed dissolutio et languor itaque hoc quod apud pomponium legi animo mandabitur quidam adeo in latebras refugerunt ut putent in turbido esse quidquid in luce est inter se ista miscenda sunt et quiescenti agendum et agenti quiescendum est cum rerum natura delibera illa dicet tibi et diem fecisse se et noctem uale iu perseuera ut coepisti et quantum potes propera quo diutius frui emendato animo et composito possis frueris quidem etiam dum emendas etiam dum componis alia tamen illa uoluptas est quae percipitur ex contemplatione mentis ab omni labe purae et splendidae tenes utique memoria quantum senseris gaudium cum praetexta posita sumpsisti uirilem togam et in forum deductus es maius expecta cum puerilem animum deposueris et te in uiros philosophia transscripserit adhuc enim non pueritia sed quod est grauius puerilitas remanet et hoc quidem peior est quod auctoritatem habemus senum uitia puerorum nec puerorum tantum sed infantum illi leuia hi falsa formidant nos utraque profice modo intelleges quaedam ideo minus timenda quia multum metus afferunt nullum malum magnum quod extremum est mors ad te uenit timenda erat si tecum esse posset necesse est aut non perueniat aut transeat difficile est inquis animum perducere ad contemptionem animae non uides quam ex friuolis causis contemnatur alius ante amicae fores laqueo pependit alius se praecipitauit e tecto ne dominum stomachantem diutius audiret alius ne reduceretur e fuga ferrum adegit in uiscera non putas uirtutem hoc effecturam quod efficit nimia formido nulli potest secura uita contingere qui de producenda nimis cogitat qui inter magna bona multos consules numerat hoc cotidie meditare ut possis aequo animo uitam relinquere quam multi sic complectuntur et tenent quomodo qui aqua torrente rapiuntur spinas et aspera plerique inter mortis metum et uitae tormenta miseri fluctuantur et uiuere nolunt mori nesciunt fac itaque tibi iucundam uitam omnem pro illa sollicitudinem deponendo nullum bonum adiuuat habentem nisi ad cuius amissionem praeparatus est animus nullius autem rei facilior amissio est quam quae desiderari amissa non potest ergo aduersus haec quae incidere possunt etiam potentissimis adhortare te et indura de pompei capite pupillus et spado tulere sententiam de crasso crudelis et insolens parthus gaius caesar iussit lepidum dextro tribuno praebere ceruicem ipse chaereae praestitit neminem eo fortuna prouexit ut non tantum illi minaretur quantum permiserat noli huic tranquillitati confidere momento mare euertitur eodem die ubi luserunt nauigia sorbentur cogita posse et latronem et hostem admouere iugulo tuo gladium ut potestas maior absit nemo non seruus habet in te uitae necisque arbitrium ita dico quisquis uitam suam contempsit tuae dominus est recognosce exempla eorum qui domesticis insidiis perierunt aut aperta ui aut dolo intelleges non pauciores seruorum ira cecidisse quam regum quid ad te itaque quam potens sit quem times cum id propter quod times nemo non possit at si forte in manus hostium incideris uictor te duci iubebit eo nempe quo duceris quid te ipse decipis et hoc nunc primum quod olim patiebaris intellegis ita dico ex quo natus es duceris haec et eiusmodi uersanda in animo sunt si uolumus ultimam illam horam placidi exspectare cuius metus omnes alias inquietas facit sed ut finem epistulae imponam accipe quod mihi hodierno die placuit et hoc quoque ex alienis hortulis sumptum est magnae diuitiae sunt lege naturae composita paupertas lex autem illa naturae scis quos nobis terminos statuat non esurire non sitire non algere ut famem sitimque depellas non est necesse superbis assidere liminibus nec supercilium graue et contumeliosam etiam humanitatem pati non est necesse maria temptare nec sequi castra parabile est quod natura desiderat et appositum ad superuacua sudatur illa sunt quae togam conterunt quae nos senescere sub tentorio cogunt quae in aliena litora impingunt ad manum est quod sat est cui cum paupertate bene conuenit diues est uale u quod pertinaciter studes et omnibus omissis hoc unum agis ut te meliorem cotidie facias et probo et gaudeo nec tantum hortor ut perseueres sed etiam rogo illud autem te admoneo ne eorum more qui non proficere sed conspici cupiunt facias aliqua quae in habitu tuo aut genere uitae notabilia sint asperum cultum et intonsum caput et neglegentiorem barbam et indictum argento odium et cubile humi positum et quidquid aliud ambitionem peruersa uia sequitur euita satis ipsum nomen philosophiae etiam si modeste tractetur inuidiosum est quid si nos hominum consuetudini coeperimus excerpere intus omnia dissimilia sint frons populo nostra conueniat non splendeat toga ne sordeat quidem non habeamus argentum in quod solidi auri caelatura descenderit sed non putemus frugalitatis indicium auro argentoque caruisse id agamus ut meliorem uitam sequamur quam uulgus non ut contrariam alioquin quos emendari uolumus fugamus a nobis et auertimus illud quoque efficimus ut nihil imitari uelint nostri dum timent ne imitanda sint omnia hoc primum philosophia promittit sensum communem humanitatem et congregationem a qua professione dissimilitudo nos separabit uideamus ne ista per quae admirationem parare uolumus ridicula et odiosa sint nempe propositum nostrum est secundum naturam uiuere hoc contra naturam est torquere corpus suum et faciles odisse munditias et squalorem appetere et cibis non tantum uilibus uti sed taetris et horridis quemadmodum desiderare delicatas res luxuriae est ita usitatas et non magno parabiles fugere dementiae frugalitatem exigit philosophia non poenam potest autem esse non incompta frugalitas hic mihi modus placet temperetur uita inter bonos mores et publicos suspiciant omnes uitam nostram sed agnoscant quid ergo eadem faciemus quae ceteri nihil inter nos et illos intererit plurimum dissimiles esse nos uulgo sciat qui inspexerit propius qui domum intrauerit nos potius miretur quam supellectilem nostram magnus ille est qui fictilibus sic utitur quemadmodum argento nec ille minor est qui sic argento utitur quemadmodum fictilibus infirmi animi est pati non posse diuitias sed ut huius quoque diei lucellum tecum communicem apud hecatonem nostrum inueni cupiditatum finem etiam ad timoris remedia proficere desines inquit timere si sperare desieris dices quomodo ista tam diuersa pariter sunt ita est mi lucili cum uideantur dissidere coniuncta sunt quemadmodum eadem catena et custodiam et militem copulat sic ista quae tam dissimilia sunt pariter incedunt spem metus sequitur nec miror ista sic ire utrumque pendentis animi est utrumque futuri exspectatione solliciti maxima autem utriusque causa est quod non ad praesentia aptamur sed cogitationes in longinqua praemittimus itaque prouidentia maximum bonum condicionis humanae in malum uersa est ferae pericula quae uident fugiunt cum effugere securae sunt nos et uenturo torquemur et praeterito multa bona nostra nobis nocent timoris enim tormentum memoria reducit prouidentia anticipat nemo tantum praesentibus miser est uale ui intellego lucili non emendari me tantum sed transfigurari nec hoc promitto iam aut spero nihil in me superesse quod mutandum sit quidni multa habeam quae debeant colligi quae extenuari quae attolli et hoc ipsum argumentum est in melius translati animi quod uitia sua quae adhuc ignorabat uidet quibusdam aegris gratulatio fit cum ipsi aegros se esse senserunt cuperem itaque tecum communicare tam subitam mutationem mei tunc amicitiae nostrae certiorem fiduciam habere coepissem illius uerae quam non spes non timor non utilitatis suae cura diuellit illius cum qua homines moriuntur pro qua moriuntur multos tibi dabo qui non amico sed amicitia caruerint hoc non potest accidere cum animos in societatem honesta cupiendi par uoluntas trahit quidni non possit sciunt enim ipsos omnia habere communia et quidem magis aduersa concipere animo non potes quantum momenti afferri mihi singulos dies uideam mitte inquis et nobis ista quae tam efficacia expertus es ego uero omnia in te cupio transfundere et in hoc aliquid gaudeo discere ut doceam nec me ulla res delectabit licet sit eximia et salutaris quam mihi uni sciturus sum si cum hac exceptione detur sapientia ut illam inclusam teneam nec enuntiem reiciam nullius boni sine socio iucunda possessio est mittam itaque ipsos tibi libros et ne multum operae impendas dum passim profutura sectaris imponam notas ut ad ipsa protinus quae probo et miror accedas plus tamen tibi et uiua uox et conuictus quam oratio proderit in rem praesentem uenias oportet primum quia homines amplius oculis quam auribus credunt deinde quia longum iter est per praecepta breue et efficax per exempla zenonem cleanthes non expressisset si tantummodo audisset uitae eius interfuit secreta perspexit obseruauit illum an ex formula sua uiueret platon et aristoteles et omnis in diuersum itura sapientium turba plus ex moribus quam ex uerbis socratis traxit metrodorum et hermarchum et poliaenum magnos uiros non schola epicuri sed contubernium fecit nec in hoc te accerso tantum ut proficias sed ut prosis plurimum enim alter alteri conferemus interim quoniam diurnam tibi mercedulam debeo quid me hodie apud hecatonem delectauerit dicam quaeris inquit quid profecerim amicus esse mihi coepi multum profecit numquam erit solus scito esse hunc amicum omnibus uale uii quid tibi uitandum praecipue existimes quaeris turbam nondum illi tuto committeris ego certe confitebor imbecillitatem meam numquam mores quos extuli refero aliquid ex eo quod composui turbatur aliquid ex iis quae fugaui redit quod aegris euenit quos longa imbecillitas usque eo affecit ut nusquam sine offensa proferantur hoc accidit nobis quorum animi ex longo morbo reficiuntur inimica est multorum conuersatio nemo non aliquod nobis uitium aut commendat aut imprimit aut nescientibus allinit utique quo maior est populus cui miscemur hoc periculi plus est nihil uero tam damnosum bonis moribus quam in aliquo spectaculo desidere tunc enim per uoluptatem facilius uitia subrepunt quid me existimas dicere auarior redeo ambitiosior luxuriosior immo uero crudelior et inhumanior quia inter homines fui casu in meridianum spectaculum incidi lusus exspectans et sales et aliquid laxamenti quo hominum oculi ab humano cruore acquiescant contra est quidquid ante pugnatum est misericordia fuit nunc omissis nugis mera homicidia sunt nihil habent quo tegantur ad ictum totis corporibus ex positi numquam frustra manum mittunt hoc plerique ordinariis paribus et postulaticiis praeferunt quidni praeferant non galea non scuto repellitur ferrum quo munimenta quo artes omnia ista mortis morae sunt mane leonibus et ursis homines meridie spectatoribus suis obiciuntur interfectores interfecturis iubent obici et uictorem in aliam detinent caedem exitus pugnantium mors est ferro et igne res geritur haec fiunt dum uacat harena sed latrocinium fecit aliquis occidit hominem quid ergo quia occidit ille meruit ut hoc pateretur tu quid meruisti miser ut hoc spectes occide uerbera ure quare tam timide incurrit in ferrum quare parum audacter occidit quare parum libenter moritur plagis agatur in uulnera mutuos ictus nudis et obuiis pectoribus excipiant intermissum est spectaculum interim iugulentur homines ne nihil agatur age ne hoc quidem intellegitis mala exempla in eos redundare qui faciunt agite dis immortalibus gratias quod eum docetis esse crudelem qui non potest discere subducendus populo est tener animus et parum tenax recti facile transitur ad plures socrati et catoni et laelio excutere morem suum dissimilis multitudo potuisset adeo nemo nostrum qui cum maxime concinnamus ingenium ferre impetum uitiorum tam magno comitatu uenientium potest unum exemplum luxuriae aut auaritiae multum mali facit conuictor delicatus paulatim eneruat et mollit uicinus diues cupiditatem irritat malignus comes quamuis candido et simplici rubiginem suam affricuit quid tu accidere his moribus credis in quos publice factus est impetus necesse est aut imiteris aut oderis utrumque autem deuitandum est neue similis malis fias quia multi sunt neue inimicus multis quia dissimiles sunt recede in te ipse quantum potes cum his uersare qui te meliorem facturi sunt illos admitte quos tu potes facere meliores mutuo ista fiunt et homines dum docent discunt non est quod te gloria publicandi ingenii producat in medium ut recitare istis uelis aut disputare quod facere te uellem si haberes isti populo idoneam mercem nemo est qui intellegere te possit aliquis fortasse unus aut alter incidet et hic ipse formandus tibi erit instituendusque ad intellectum tui cui ergo ista didici non est quod timeas ne operam perdideris si tibi didicisti sed ne soli mihi hodie didicerim communicabo tecum quae occurrunt mihi egregie dicta circa eundem fere sensum tria ex quibus unum haec epistula in debitum soluet duo in antecessum accipe democritus ait unus mihi pro populo est et populus pro uno bene et ille quisquis fuit ambigitur enim de auctore cum quaereretur ab illo quo tanta diligentia artis spectaret ad paucissimos peruenturae satis sunt inquit mihi pauci satis est unus satis est nullus egregie hoc tertium epicurus cum uni ex consortibus studiorum suorum scriberet haec inquit ego non multis sed tibi satis enim magnum alter alteri theatrum sumus ista mi lucili condenda in animum sunt ut contemnas uoluptatem ex plurium assensione uenientem multi te laudant ecquid habes cur placeas tibi si is es quem intellegant multi introrsus bona tua spectent uale uiii tu me inquis uitare turbam iubes secedere et conscientia esse contentum ubi illa praecepta uestra quae imperant in actu mori quid ego tibi uideor inertiam suadere in hoc me recondidi et fores clusi ut prodesse pluribus possem nullus mihi per otium dies exit partem noctium studiis uindico non uaco somno sed succumbo et oculos uigilia fatigatos cadentesque in opere detineo secessi non tantum ab hominibus sed a rebus et in primis a meis rebus posterorum negotium ago illis aliqua quae possint prodesse conscribo salutares admonitiones uelut medicamentorum utilium compositiones litteris mando esse illas efficaces in meis ulceribus expertus quae etiam si persanata non sunt serpere desierunt rectum iter quod sero cognoui et lassus errando aliis monstro clamo uitate quaecumque uulgo placent quae casus attribuit ad omne fortuitum bonum suspiciosi pauidique subsistite et fera et piscis spe aliqua oblectante decipitur munera ista fortunae putatis insidiae sunt quisquis uestrum tutam agere uitam uolet quantum plurimum potest ista uiscata beneficia deuitet in quibus hoc quoque miserrimi fallimur habere nos putamus haeremus in praecipitia cursus iste deducit huius eminentis uitae exitus cadere est deinde ne resistere quidem licet cum coepit transuersos agere felicitas aut saltim rectis aut semel ruere non uertit fortuna sed cernulat et allidit hanc ergo sanam ac salubrem formam uitae tenete ut corpori tantum indulgeatis quantum bonae ualetudini satis est durius tractandum est ne animo male pareat cibus famem sedet potio sitim exstinguat uestis arceat frigus domus munimentum sit aduersus infesta temporis hanc utrum caespes erexerit an uarius lapis gentis alienae nihil interest scitote tam bene hominem culmo quam auro tegi contemnite omnia quae superuacuus labor uelut ornamentum ac decus ponit cogitate nihil praeter animum esse mirabile cui magno nihil magnum est si haec mecum si haec cum posteris loquor non uideor tibi plus prodesse quam cum ad uadimonium aduocatus descenderem aut tabulis testamenti anulum imprimerem aut in senatu candidato uocem et manum commodarem mihi crede qui nihil agere uidentur maiora agunt humana diuinaque simul tractant sed iam finis faciendus est et aliquid ut institui pro hac epistula dependendum id non de meo fiet adhuc epicurum compilamus cuius hanc uocem hodierno die legi philosophiae seruias oportet ut tibi contingat uera libertas non differtur in diem qui se illi subiecit et tradidit statim circumagitur hoc enim ipsum philosophiae seruire libertas est potest fieri ut me interroges quare ab epicuro tam multa bene dicta referam potius quam nostrorum quid est tamen quare tu istas epicuri uoces putes esse non publicas quam multi poetae dicunt quae philosophis aut dicta sunt aut dicenda non attingam tragicos nec togatas nostras habent enim hae quoque aliquid seueritatis et sunt inter comoedias ac tragoedias mediae quantum disertissimorum uersuum inter mimos iacet quam multa publilii non excalceatis sed coturnatis dicenda sunt unum uersum eius qui ad philosophiam pertinet et ad hanc partem quae modo fuit in manibus referam quo negat fortuita in nostro habenda alienum est omne quidquid optando euenit hunc sensum a te dici non paulo melius et adstrictius memini non est tuum fortuna quod fecit tuum illud etiam nunc melius dictum a te non praeteribo dari bonum quod potuit auferri potest hoc non imputo in solutum de tuo tibi uale ix an merito reprehendat in quadam epistula epicurus eos qui dicunt sapientem se ipso esse contentum et propter hoc amico non indigere desideras scire hoc obicitur stilboni ab epicuro et iis quibus summum bonum uisum est animus in patiens in ambiguitatem incidendum est si exprimere aptheian uno uerbo cito uoluerimus et impatientiam dicere poterit enim contrarium ei quod significare uolumus intellegi nos eum uolumus dicere qui respuat omnis mali sensum accipietur is qui nullum ferre possit malum uide ergo num satius sit aut inuulnerabilem animum dicere aut animum extra omnem patientiam positum hoc inter nos et illos interest noster sapiens uincit quidem incommodum omne sed sentit illorum ne sentit quidem illud nobis et illis commune est sapientem se ipso esse contentum sed tamen et amicum habere uult et uicinum et contubernalem quamuis sibi ipse sufficiat uide quam sit se contentus aliquando sui parte contentus est si illi manum aut morbus aut hostis exciderit si quis oculum uel oculos casus excusserit reliquiae illi suae satisfacient et erit imminuto corpore et amputato tam laetus quam in integro fuit sed si quae sibi desunt non desiderat non deesse mauult ita sapiens se contentus est non ut uelit esse sine amico sed ut possit et hoc quod dico possit tale est amissum aequo animo fert sine amico quidem numquam erit in sua potestate habet quam cito reparet quomodo si perdiderit phidias statuam protinus alteram faciet sic hic faciendarum amicitiarum artifex substituet alium in locum amissi quaeris quomodo amicum cito facturus sit dicam si illud mihi tecum conuenerit ut statim tibi soluam quod debeo et quantum ad hanc epistulam paria faciamus hecaton ait ego tibi monstrabo amatorium sine medicamento sine herba sine ullius ueneficae carmine si uis amari ama habet autem non tantum usus amicitiae ueteris et certae magnam uoluptatem sed etiam initium et comparatio nouae quod interest inter metentem agricolam et serentem hoc inter eum qui amicum parauit et qui parat attalus philosophus dicere solebat iucundius esse amicum facere quam habere quomodo artifici iucundius pingere est quam pinxisse illa in opere suo occupata sollicitudo ingens oblectamentum habet in ipsa occupatione non aeque delectatur qui ab opere perfecto remouit manum iam fructu artis suae fruitur ipsa fruebatur arte cum pingeret fructuosior est adulescentia liberorum sed infantia dulcior nunc ad propositum reuertamur sapiens etiam si contentus est se tamen habere amicum uult si nihil aliud ut exerceat amicitiam ne tam magna uirtus iaceat non ad hoc quod dicebat epicurus in hac ipsa epistula ut habeat qui sibi aegro assideat succurrat in uincula coniecto uel inopi sed ut habeat aliquem cui ipse aegro assideat quem ipse circumuentum hostili custodia liberet qui se spectat et propter hoc ad amicitiam uenit male cogitat quemadmodum coepit sic desinet parauit amicum aduersum uincla laturum opem cum primum crepuerit catena discedet hae sunt amicitiae quas temporarias populus appellat qui utilitatis causa assumptus est tamdiu placebit quamdiu utilis fuerit hac re florentes amicorum turba circumsedet circa euersos solitudo est et inde amici fugiunt ubi probantur hac re ista tot nefaria exempla sunt aliorum metu relinquentium aliorum metu prodentium necesse est initia inter se et exitus congruant qui amicus esse coepit quia expedit et desinet quia expedit placebit aliquod pretium contra amicitiam si ullum in illa placet praeter ipsam in quid amicum paras ut habeam pro quo mori possim ut habeam quem in exsilium sequar cuius me morti et opponam et impendam ista quam tu describis negotiatio est non amicitia quae ad commodum accedit quae quid consecutura sit spectat non dubie habet aliquid simile amicitiae affectus amantium possis dicere illam esse insanam amicitiam numquid ergo quisquam amat lucri causa numquid ambitionis aut gloriae ipse per se amor omnium aliarum rerum neglegens animos in cupiditatem formae non sine spe mutuae caritatis accendit quid ergo ex honestiore causa coit turpis affectus non agitur inquis nunc de hoc an amicitia propter se ipsam appetenda sit immo uero nihil magis probandum est nam si propter se ipsam expetenda est potest ad illam accedere qui se ipso contentus est quomodo ergo ad illam accedit quomodo ad rem pulcherrimam non lucro captus nec uarietate fortunae perterritus detrahit amicitiae maiestatem suam qui illam parat ad bonos casus se contentus est sapiens hoc mi lucili plerique perperam interpretantur sapientem undique submouent et intra cutem suam cogunt distinguendum autem est quid et quatenus uox ista promittat se contentus est sapiens ad beate uiuendum non ad uiuendum ad hoc enim multis illi rebus opus est ad illud tantum animo sano et erecto et despiciente fortunam uolo tibi chrisippi quoque distinctionem indicare ait sapientem nulla re egere et tamen multis illi rebus opus esse contra stulto nulla re opus est nulla enim re uti scit sed omnibus eget sapienti et manibus et oculis et multis ad cotidianum usum necessariis opus est eget nulla re egere enim necessitatis est nihil necesse sapienti est ergo quamuis se ipso contentus sit amicis illi opus est hos cupit habere quam plurimos non ut beate uiuat uiuet enim etiam sine amicis beate summum bonum extrinsecus instrumenta non quaerit domi colitur ex se totum est incipit fortunae esse subiectum si quam partem sui foris quaerit qualis tamen futura est uita sapientis si sine amicis relinquatur in custodiam coniectus uel in aliqua gente aliena destitutus uel in nauigatione longa retentus aut in desertum litus eiectus qualis est iouis cum resoluto mundo et dis in unum confusis paulisper cessante natura acquiescit sibi cogitationibus suis traditus tale quiddam sapiens facit in se reconditur secum est quamdiu quidem illi licet suo arbitrio res suas ordinare se contentus est et ducit uxorem se contentus est et liberos tollit se contentus est et tamen non uiueret si foret sine homine uicturus ad amicitiam fert illum nulla utilitas sua sed naturalis irritatio nam ut aliarum nobis rerum innata dulcedo est sic amicitiae quomodo solitudinis odium est et appetitio societatis quomodo hominem homini natura conciliat sic inest huic quoque rei stimulus qui nos amicitiarum appetentes faciat nihilominus cum sit amicorum amantissimus cum illos sibi comparet saepe praeferat omne intra se bonum terminabit et dicet quod stilbon ille dixit stilbon quem epicuri epistula insequitur hic enim capta patria amissis liberis amissa uxore cum ex incendio publico solus et tamen beatus exiret interroganti demetrio cui cognomen ab exitio urbium poliorcetes fuit num quid perdidisset omnia inquit bona mea mecum sunt ecce uir fortis 