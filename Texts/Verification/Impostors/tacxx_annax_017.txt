subsidium aduentanti obuius fudit legionem et quod peditum interfecit cerialis cum equitibus euasit in castra et munimentis defensus est qua clade et odiis prouinciae quam auaritia e ius in bellum egerat trepidus procurator catus in galliam transiit at suetonius mira constantia medios inter hostes londinium perrexit cognomento quidem coloniae non insigne sed copia negotiatorum et commeatuum maxime celebre ibi ambiguus an illam sedem bello deligeret circumspecta infrequentia militis satisque magnis documentis temeritatem petil lii coercitam unius oppidi damno seruare uniuersa statuit neque fletu et lacrimis auxilium eius orantium flexus est quin daret profectionis signum et comitantes in partem agminis acciperet si quos imbellis sexus aut fessa aetas uel loci dulcedo attinuerat ab hoste oppressi sunt eadem clades municipio uerulamio fuit quia barbari omissis castellis praesidiisque militare horreum quod uberrimum spoliant i et defendentibus intutum laeti praeda et laborum segnes petebant ad septuaginta milia ciuium et sociorum iis quae memoraui locis cecidisse constitit neque enim capere aut uenundare aliudue quod belli commercium sed caedes patibula ignes cruces tamquam reddituri supplicium at praerepta interim ultione festinabant iam suetonio quarta decima legio cum uexillariis uicesimanis et e proximis auxiliares decem ferme milia armatorum erant cum omittere cunctationem et congredi acie parat deligitque locum artis faucibus et a tergo silua clausum satis cognito nihil hostium nisi in fronte et apertam planitiem esse sine metu insidiarum igitur legionarius frequens ordinibus leuis circum armatura conglobatus pro cornibus eques astitit at britannorum copiae passim per cateruas et turmas exultabant quanta non alias multitudo et animo adeo fero ci ut coniuges quoque testes uictoriae secum traherent plaustrisque imponerent quae super extremum ambitum campi posuerant boudicca curru filias prae se uehens ut quamque nationem accesserat solitum quidem britannis feminarum ductu bellare testabatur sed tunc non ut tantis maioribus ortam regnum et opes uerum ut unam e uulgo libertatem amissam confectum uerberibus corpus contrectatam filiarum pudicitiam ulcisci eo prouectas romanorum cupidines ut non corpora ne senectam quidem aut uirginitatem impollutam relinquant adesse tamen deos iustae uindictae cecidisse legionem quae proelium ausa sit ceteros castris occultari aut fugam circumspicere ne strepitum quidem clamorem tot milium nedum impetus et manus perlaturos si copias armatorum si causas belli secum expenderent uincendum illa acie uel cadendum esse id mulieri destinatum uiuerent uiri et seruirent ne suetonius quidem in tanto discrimine silebat quam quam confideret uirtuti tamen exhortationes et preces miscebat ut spernerent sonores barbarorum et inanes minas plus illic feminarum quam iuuentutis adspici imbelles inermes cessuros statim ubi ferrum uirtutemque uincentium totiens fusi agnouissent etiam in multis legionibus paucos qui proelia profligarent gloriaque eorum accessurum quod modica manus uniuersi exercitus famam adipiscerentur conferti tantum et pilis emissis post umbonibus et gladiis stragem caedemque continuarent praedae immemores parta uictoria cuncta ipsis cessura is ardor uerba ducis sequebatur ita se ad intorquenda pila expedierat uetus miles et multa proeliorum experientia ut certus euentu s suetonius daret pugnae signum ac primum legio gradu immota et angustias loci pro munimento retinens postquam in propius suggressos hostes certo iactu tela exhauserat uelut cuneo erupit idem auxiliarium impetus et eques protentis hastis perfringit quod obuium et ualidum erat ceteri terga praebuere difficili effugio quia circumiecta uehicula saepserant abitus et miles ne mulierum quidem neci temperabat confixaque telis etiam iumenta corporum cumulum auxerant clara et antiquis uictoriis par ea die laus parta quippe sunt qui paulo minus quam octoginta milia britannorum cecidisse tradant militum quadringentis ferme interfectis nec multo amplius uulneratis boudicca uitam ueneno finiuit et poenius postumus praefectus castrorum secundae legionis cognitis quartadecimanorum uicesimanorumque prosperis rebus quia pari gloria legionem suam fraudauerat abnueratque contra ritum militiae iussa ducis se ipse gladio transegit contractus deinde omnis exercitus sub pellibus habitus est ad reliqua belli perpetranda auxitque copias caesar missis ex germania duobus legionariorum milibus octo auxiliarium cohortibus ac mille equitibus quorum aduentu nonani legionario milite suppleti sunt cohortes alaeque nouis hibernaculis locatae quodque nationum ambiguum aut aduersum fuerat igni atque ferro uastatum sed nihil aeque quam fames adfligebat serendis frugibus incuriosos et omni aetate ad bellum uersa dum nostros commeatus sibi destinant gentesque praeferoces tardius ad pacem inclina bant quia iulius classicianus successor cato missus et suetonio discors bonum publicum priuatis simultatibus impediebat disperseratque nouum legatum opperiendum esse sine hostili ira et superbia uictoris clementer deditis consulturum simul in urbe m mandabat nullum proelio rum finem exspectarent nisi succederetur suetonio cuius aduersa prauitati ipsius prospera ad fortunam referebat igitur ad spectandum britanniae statum missus est e libertis policlitus magna neronis spe posse auctoritate eius non modo inter legatum porcuratoremque concordiam gigni sed et rebelles barbarorum animos pace componi nec defuit policlitus quo minus ingenti agmine italiae galliaeque grauis postquam oceanum transmiserat militibus quoque nostris terribilis incederet sed hostibus inrisui fuit apud quos flagrante etiam tum libertate nondum cognita libertinorum potentia erat mirabanturque quod dux et exercitus tanti belli confector seruitiis oboedirent cuncta tamen id imperatorem in mollius relata detentusque rebus gerundis suetonius quod paucas naues in litore remigiumque in iis amiserat tamquam durante bello tradere exercitu pertronio turpiliano qui iam consulatu abierat iubetur is non inritato hoste neque lacessitus honestum pacis nomen segni otio imposuit eodem anno romae insignia scelera alterum senatoris seruili alterum audacia admissa sunt domitius balbus erat praetorius simul longa senecta simul orbitate et pecunia insidiis obnoxius ei propinquus ualerius fabianus capessendis honoribus destinatus subdidit testamentum ascitis uin icio rufino et terentio lentino equitibus romanis illi antonium primum et asinium marcellum sociauerant antonius audacia promptus marcellus asinio pollione proauo clarus neque morum spernendus habebatur nisi quod paupertatem praecipuum malorum credebat igitur fabianus tabulas adhibitis iis quos memoraui et aliis minus inlustribus obsignat quod apud patres conuictum et fabianus antoniusque cum rufino et terentio lege cornelia damnantur marcellum memoria maiorum et preces caesaris poenae magis quam infamiae exemere perculit is dies pompeium quoque aelianum iuuenem quaestorium tamquam flagitiorum fabiani gnarum eique italia et hispania in qua ortus erat interdictum est pari ignominia ualerius ponticus adficitur quod reos ne apud praefectum urbis arguerentur ad praetorem detulisset interim specie legum mox praeuaricando ultionem elusurus additur senatus consulto qui talem operam emptitasset uendidissetue perinde poena teneretur ac publico iudicio calumniae condemnatus haud multo post praefectum urbis pedanium secundum seruus ipsius interfecit seu negata libertate cui pretium pepigerat siue amore exoleti incensus et dominum aemulum non tolerans ceterum cum uetere ex more familiam omnem quae sub eodem tecto mansitauerat ad supplicium agi oporteret concursu plebis quae tot innoxios protegebat usque ad seditionem uentum est senatusque obsessus in quo ipso erant studia nimiam seueritatem aspernantium pluribus nihil mutandum censentibus ex quis c cassius sententiae loco in hunc modum disseruit saepe numero patres conscripti in hoc ordine interfui cum contra instituta et leges maiorum noua senatus decreta postularentur neque sum aduersatus non quia dubitarem super omnibus negotiis melius atque rectius olim prouisum et quae conuerterentur in deterius mutari sed ne nimio amore antiqui moris studium meum extollere uiderer simul quicquid hoc in nobis auctoritatis est crebris contradictionibus destruendum non existimabam ut maneret integrum si quando res publica consiliis eguisset quod hodie uenit consulari uiro domi suae interfecto per insidias seruiles quas nemo prohibuit aut prodidit quamuis nondum concusso senatus consulto quod supplicium toti familiae minitabatur decernite hercule impunitatem at quem dignitas sua defendet cum praefecto urbis non profu erit quem numerus seruorum tuebitur cum pedanium secundum quadringenti non protexerint cui familia opem feret quae ne in metu quidem pericula nostra aduertit an ut quidam fingere non erubescunt iniurias suas ultus est interfector quia de paterna pecunia transegerat aut auitum mancipium detrahebatur pronuntiemus ultro dominum iure caesum uideri libet argumenta conquirere in eo quod sapientioribus deliberatum est sed et si nunc primum statuendum haberemus creditisne seruum interficiendi domini animum sumpsisse ut non uox minax excideret nihil per temeritatem proloqueretur sane consilium occul tauit telum inter ignaros parauit num excubias transire cubiculi fores recludere lumen inferre caedem patrare terat omnibus nesciis multa sceleri indicia praeueniunt serui si prodant possumus singuli inter plures tuti inter anxios postremo si pereundum sit non inulti inter nocentes agere suspecta maioribus nostris fuerunt ingenia seruorum etiam cum in agris aut domibus i sdem nascerentur caritatemque dominorum statim acciperent postquam uero nationes in familiis habemus quibus diuersi ritus externa sacra aut nulla sunt conluuiem istam non nisi metu coercueris at quidam insontes peribunt nam et ex fuso exercitu cum decimus quisque fusti feritur etiam strenui sortiuntur habet aliquid ex iniquo omne magnum exemplum quod contra singulos utilitate publica rependitur sententiae cassii ut nemo unus contra ire ausus est ita dissonae uoces respondebant numerum aut aetatem aut sexum ac plurimorum indubiam innocentiam miserantium praeualuit tamen pars quae supplicium decernebat sed obtemperari non poterat conglobata multitudine et saxa ac faces min ittante tum caesar populum edicto increpuit atque omne iter quo damnati ad poenam ducebantur militaribus praesidiis saepsit censuerat cingonius uarro ut liberti quoque qui sub eodem tecto fuissent italia deportarentur id a principe prohibitum est ne mos antiquus quem misericordia non minuerat per saeuitiam intenderetur damnatus isdem consulibus tarquitius priscus repetundarum bithinis interrogantibus magno patrum gaudio quia accusatum ab eo statilium taurum pro consule ipsius meminerant census per gallias a q uolusio et sextio africano trebellioque maximo acti sunt aemulis inter se per nobilitatem uolusio atque africano trebellium dum uterque dedignatur supra tulere eo anno mortem obiit memmius regulus auctoritate constantia fama in quantum praeumbrante imperatoris fastigio datur clarus adeo ut nero aeger ualetudine et adulantibus circum qui finem imperio adesse dicebant si quid fato pateretur responderit habere subsidium rem publicam rogantibus dehinc in quo potissimum addiderat in memmio regulo uixit tamen post haec regulus quiete defensus et quia noua generis claritudine neque inuidiosis opibus erat gimnasium eo anno dedicatum a nerone praebitumque oleum equiti ac senatui graeca facilitate p mario l afinio consulibus antistius praetor quem in tribunatu plebis licenter egisse memoraui probrosa aduersus principem carmina factitauit uulgauitque celebri conuiuio dum apud ostorium scapulam epulatur exim a cossutiano capitone qui nuper senatorium ordinem precibus tigellini soceri sui receperat maiestatis delatus est tum primum reuocata ea lex credebaturque haud perinde exitium antistio quam imperatori gloriam quaesit tam ut condemnatum a senatu intercessione tribunicia morti eximeret et cum ostorius nihil audiuisse pro testimonio dixisset aduersis testibus creditum censuitque iunius marullus consul designatus adimendam reo praeturam necandumque more maiorum ceteris inde adsentientibus paetus thrasea multo cum honore caesaris et acerrime increpito antistio non quicquid nocens reus pati mereretur id egregio sub principe et nulla necessitate obstricto senatui statuendum disseruit carnificem et laqueum pridem abolita et esse poenas legibus constitutas quibus sine iudicum saeuitia et temporum infamia supplicia decernerentur quin in insula publicatis bonis quo longius sontem uitam traxisset eo priuatim miserior em et publicae clementiae maximum exemplum futurum libertas thrasea seruitium aliorum rupit et postquam discessionem consul permiserat pedibus in sententiam eius iere paucis ex ceptis in quibus adulatione promptissimus fuit a uitellius optimum quemque iurgio lacessens et respondenti reticens ut pauida ingenia solent at consules perficere decretum senatus non ausi de consensu scripsere caesari ille inter pudorem et iram cunctatus postremo rescripsit nulla iniuria prouocatum antistium grauissimas in principem contumelias dixisse earum ultionem a patribus postulatam et pro magnitudine delicti poenam statui par fuisse ceterum se qui seueritatem decernentium impediturus fuerit moderationem non prohibere statuerent ut uellent datam et absoluendi licentiam his atque talibus recitatis et offensione manifesta non ideo aut consules mutauere relationem aut thrasea decessit sententia ceteriue quae probauerant deseruere pars ne principem obiecisse inuidiae uiderentur plures numero tuti thrasea sueta firmitudine animi et ne gloria intercideret haud dispari crimine fabricius ueiento conflictatus est quod multa et probrosa in patres et sacerdotes composuisset iis libris quibus nomen codicillorum dederat adiciebat tullius geminus accusator uenditata ab eo munera principis et adipiscendorum honorum ius quae causa neroni fuit suscipiendi iudicii conuictumque ueientonem italia depulit et libros exuri iussit conquisitos lectitatosque donec cum periculo parabantur mox licentia habendi obliuionem attulit sed grauescentibus in dies publicis malis subsidia minuebantur concessitque uita burrus incertum ualetudine an ueneno ualetudo ex eo coniectabatur quod in se tumescentibus paulatim faucibus et impedito meatu spiritum finiebat plures iussu neronis quasi remedium adhiberetur inlitum palatum eius noxio medicamine adseuerabant et burrum intellecto scelere cum ad uisendum eum princeps uenisset adspectum eius auersatum sciscitanti hactenus respondisse ego me bene habeo ciuitati grande desiderium eius mansit per memoriam uirtutis et successorum alterius segnem innocentiam alterius flagrantissima flagitia adulteria quippe caesar duos praetoriis cohortibus imposuerat faenium rufum ex uulgi fauore quia rem frumentariam sine quaestu tractabat ofonium tigellinum ueterem impudicitiam atque infamiam in eo secutus atque illi pro cognitis moribus fuere ualidior tigellinus in animo principis et intimis libidinibus adsumptus prospera populi et militum fama rufus quod apud neronem aduersum experiebatur mors burri infregit senecae potentiam quia nec bonis artibus idem uirium erat altero uelut duce amoto et nero ad deteriores inclinabat hi uariis criminationibus senecam adoriuntur tamquam ingentes et priuatum modum euectas opes adhuc augeret quodque studia ciuium in se uerteret hortorum quoque amoenitate et uillarum magnificentia quasi principem supergrederetur obiciebant etiam eloquentiae laudem uni sibi adsciscere et carmina crebrius factitare postquam neroni amor eorum uenisset nam oblectamentis principis palam iniquum detrectare uim eius equos regentis inludere uocem quotiens caneret quem ad finem nihil in re publica clarum fore quod non ab illo reperiri credatur certe finitam neronis pueritiam et robur iuuentae adesse exueret magistrum satis amplis doctoribus instructus maioribus suis at seneca criminantium non ignarus prodentibus iis quibus aliqua honesti cura et familiaritatem eius magis aspernante caesare tempus sermoni orat et accepto ita incipit quartus decimus annus est caesar ex quo spei tuae admotus sum octauus ut imperium obtines medio temporis tantum honorum atque opum in me cumulasti ut nihil felicitati meae desit nisi moderatio eius utar magnis exemplis ne c meae fortunae sed tuae abauus tuus augustus marco agrippae mitilenese secretum c maecenati urbe in ipsa uelut peregrinum otium permisit quorum alter bellorum socius alter romae pluribus laboribus iactatus ampla quidem sed pro ingentibus meritis praemia acceperant ego quid aliud munificentiae tuae adhibere potui quam studia ut sic dixerim in umbra educata et quibus claritudo uenit quod iuuentae tuae rudimentis adfuisse uideor grande huius rei pretium at tu gratiam immensam innumeram pecuniam circumdedisti adeo ut plerumque intra me ipse uoluam egone equestri et prouinciali loco ortus proceribus ciuitatis adnumeror inter nobiles et longa decora praeferentes nouitas mea enituit ubi est animus ille modicis contentus tales hortos exstruit et per haec suburbana incedit et tantis agrorum spatiis tam lato faenore exuberat una defensio occurrit quod muneribus tuis obniti non debui sed uterque mensuram impleuimus et tu quantum princeps tribuere amico posset et ego quantum amicus a principe accipere cetera inuidiam a ugent quae quidem ut omnia mortalia infra tuam magnitudinem iacet sed mihi incumbit mihi subueniendum est quo modo in militia aut uia fessus adminiculum orarem ita in hoc itinere uitae senex et leuissimis quoque curis impar cum opes meas ultra sustinere non possim praesidium peto iube re m per procuratores tuos administrari in tuam fortunam recipi nec me in paupertatem ipse detrudam sed traditis quorum fulgore praestringor quod temporis hortorum aut uillarum curae seponitur in animum reuocabo superest tibi robur et tot per annos summi fastigii regimen possumus seniores amici quietem reposcere hoc quoque in tuam gloriam cedet eos ad summa uexisse qui et modica tolerarent ad quae nero sic ferme respondit quod meditatae orationi tuae statim occurram id primum tui muneris habeo qui me non tantum praeuisa sed subita expedire docuisti abauus meus augustus agrippae et maecenati usurpare otium post labores concessit sed in ea ipse aetate cuius auctoritas tueretur quicquid illud et qualecumque tribuisset ac tamen neutrum datis a se praemiis exuit bello et periculis meruerant in iis enim iuuenta augusti uersata est nec mihi tela et manus tuae defuissent in armis agenti sed quod praesens condicio poscebat ratione consilio praeceptis pueritiam dein iuuentam meam fouisti et tua quidem erga me munera dum uita suppetet aeterna erunt quae a me habes horti et faenus et uillae casibus obnoxia sunt ac licet multa uideantur plerique haudquaquam artibus tuis pares plura tenuerunt pudet referre libertinos qui ditiores spectantur unde etiam rubori mihi est quod praecipuus caritate nondum omnes fortuna antecellis uerum et tibi ualida aetas rebusque et fructui rerum sufficiens et nos prima imperii spatia ingredimur nisi forte aut te uitellio ter consuli aut me claudio postponis et quantum uolusio longa parsimonia quaesiuit tantum in te mea liber alitas explere non potest quin si qua in parte lubricum adulescentiae nostrae declinat reuocas ornatumque robur subsidio impensius regis non tua moderatio si reddideris pecuniam nec quies si reliqueris principem sed mea auaritia meae crudelitatis metus in ore omnium uersabitur quod si maxime continentia tua laudetur non tamen sapienti uiro decorum fuerit unde amico infamiam paret inde gloriam sibi recipere his adicit complexum et oscula factus natura et consuetudine exercitus uelare odium fallacibus blanditiis seneca qui finis omnium cum dominante sermonum grates agit sed instituta prioris potentiae commutat prohibet coetus salutantium uitat comitantes rarus per urbem quasi ualetudine infensa aut sapientiae studiis domi attineretur perculso seneca promptum fuit rufum faenium imminuere agrippinae amicitiam in eo criminantibus ualidiorque in dies tigellinus et malas artes quibus solis pollebat gratiores ratus si principem societate scelerum obstringeret metus eius rimatur compertoque plautum et sullam maxime timeri plautum in asiam sullam in galliam narbonensem nuper amotos nobilitatem eorum et propinquos huic orientis illi germaniae exercitus commemorat non se ut burrum diuersas spes sed solam incolumitatem neronis spectare cui caueri utcumque ab urbanis insidiis praesenti ora longinquos motus quonam modo comprimi posse erectas gallias ad nomen dictatorium nec minus suspensos asiae populos claritudine aui drusi sullam inopem unde praecipuam audaciam et simulatione segnitiae dum temeritati locum reperiret plautum magnis opibus ne fingere quidem cupidinem otii sed ueterum romanorum imitamenta praeferre adsumpta etiam stoicorum adrogantia sectaque quae turbidos et negotiorum adpetentes faciat nec ultra mora sulla sexto die peruectis massiliam percussoribus ante metum et rumorem interficitur cum epulandi causa discumberet relatum caput eius inlusit nero tamquam praematura canitie deforme plauto parari necem non perinde occultum fuit quia pluribus salus eius curabatur et spatium itineris ac maris tempusque interiectum mouerat famam uulgoque fingebant petitum ab eo corbulonem magnis tum exercitibus praesidentem et clari atque insontes si interficerentur praecipuum ad pericula quin et asiam fauore iuuenis arma cepisse nec milites ad scelus missos aut numero ualidos aut animo promptos postquam iussa efficere nequiuerint ad spes nouas transisse u ana haec more famae credentium otio a ugebantur ceterum libertus plauti celeritate uentorum praeuenit centurionem et mandata l antistii soceri attulit effugeret segnem mortem dum suffugium esset magni nominis miseratione reperturum bonos consociaturum audaces nullum interim subsidium aspernandum si sexaginta milites tot enim adueniebant propulisset dum refertur nuntius neroni dum manus alia permeat multa secutura quae adusque bellum eualescerent denique aut salutem tali consilio quaeri aut nihil grauius audenti quam ignauo patiendum esse sed plautum ea non mouere siue nullam opem prouidebat inermis et exul seu taedio ambiguae spei an amore coniugis et liberorum quibus placabiliorem fore principem rebatur nulla sollicitudine turbatum sunt qui alios a socero nuntios uenisse ferant tamquam nihil atrox immineret doctoresque sapientiae coeranum graeci musonium tusci generis constantiam opperiendae mortis pro incerta et trepida uita suassisse repertus est certe per medium diei nudus exercitando corpori talem eum centurio trucidauit coram pelagone spadone quem nero centurioni et manipulo quasi satellitibus ministrum regium praeposuerat captum interfecti relatum cuius adspectu ipsa principis uerba referam cur inquit nero et posito metu nuptias poppaeae ob eius modi terrores dilatas maturare parat octauiamque coniugem amoliri quamuis modeste ageret nomine patris et studiis populi grauem sed ad senatum litteras misit de caede sullae plautique haud confessus uerum utriusque turbidum ingenium esse et sibi incolumitatem rei publicae magna cura haberi decretae eo nomine supplicationes utque sulla et plautus senatu mouerentur grauioribus iam ludibriis quam malis igitur accepto patrum consulto postquam cuncta scelerum suorum pro egregiis accipi uidet exturbat octauiam sterilem dictitans exim poppaeae coniungitur ea diu paelex et adulteri neronis mox mariti potens quendam ex ministris octauiae impulit seruilem ei amorem obicere destinaturque reus cognomento eucaerus natione alexandrinus canere per tibias doctus actae ob id de ancillis quaestiones et ui tormentorum uictis quibusdam ut falsa adnuerent plures perstitere sanctitatem dominae tueri ex quibus una instanti tigellino castiora esse muliebria octauiae respondit quam os eius mouetur tamen primo ciuilis discidii specie domumque burri praedia plauti infausta dona accipit mox in campania m pulsa est addita militari custodia inde crebri questus nec occulti per uulgum cui minor sapientia et ex mediocritate fortunae pauciora pericula sunt his tamquam nero paenitentia flagitii coniugem reuocarit octauiam exim laeti capitolium scandunt deosque tandem uenerantur effigies poppaeae proruunt octauiae imagines gestant umeris spargunt floribus foroque ac templis statuunt itur etiam in principis laudes repetitum certamen uenerantium iamque et palatium multitudine et clamoribus complebant cum emissi militum globi uerberibus et intento ferro turbatos disiecere mutataque quae per seditionem uerterant et poppaeae honos repositus est quae semper odio tum et metu atrox ne aut uulgi acrior uis ingrueret aut nero inclinatione populi mutaretur prouoluta genibus eius non eo loci res suas agi ut de matrimonio certet quamquam id sibi uita potius sed uitam ipsam in extremum adductam a clientelis et seruitiis octauiae quae plebis sibi nomen indiderint ea in pace ausi quae uix bello euenirent arma illa aduersus principem sumpta ducem tantum defuisse qui motis rebus facile reperiretur omitteret modo campaniam et in urbem ipsa pergeret ad cuius nutum absentis tumultus cierentur quod alioquin suum delictum quam cuiusquam offensionem an quia ueram progeniem penatibus caesarum datura sit malle populum romanum tibicinis aegiptii subolem imperatorio fastigio induci denique si id rebus conducat libens quam coactus acciret dominam uel consuleret securitati iusta ultione et modicis remediis primos motus consedisse at si desperent uxorem neronis fore octauiam illi maritum daturos uarius sermo et ad metum atque iram adcommodatus terruit simul audientem at accendit sed parum ualebat suspicio in seruo et quaestionibus ancillarum elusa erat ergo confessionem alicuius quaeri placet cui rerum quoque nouarum crimen adfingeretur et uisus idoneus maternae necis patrator anicetus classi apud misenum ut memoraui praefectus leui post admissum scelus gratia dein grauiore odio quia malorum facinorum ministri quasi exprobrantes adspiciuntur igitur accitum eum caesar operae prioris admonet solum incolumitati principis aduersus insidiantem matrem subuenisse locum haud minoris gratiae instare si coniugem infensam depelleret nec manu aut telo opus fateretur octauiae adulterium occulta quidem ad praesens sed magna ei praemia et secessus amoenos promittit uel si negauisset necem intentat ille insita uaecordia et facilitate priorum flagitiorum plura etiam quam iussum erat fingit fateturque apud amicos quos uelut consilio adhibuerat princeps tum in sardiniam pellitur ubi non inops exilium tolerauit et fato obiit at nero praefectum in spem sociandae classis corruptum et incusatae paulo ante sterilitatis oblitus abactos partus conscientia libidinum eaque sibi comperta edicto memorat insulaque pandateria octauiam claudit non alia exul uisentium oculos maiore misericordia adfecit meminerant adhuc quidam agrippinae a tiberio recentior iuliae memoria obuersabatur a claudio pulsae sed illis robur aetatis adfuerat laeta aliqua uiderant et praesentem saeuitiam melioris olim fortunae recordatione adleuabant huic primum nuptiarum dies loco funeris fuit deductae in domum in qua nihil nisi luctuosum haberet erepto per uenenum patre et statim fratre tum ancilla domina ualidior et poppaea non nisi in perniciem uxoris nupta postremo crimen omni exitio grauius ac puella uicesimo aetatis anno inter centuriones et milites praesagio malorum iam uita e exempta nondum tamen morte adquiescebat paucis dehinc interiectis diebus mori iubetur cum iam uiduam se et tantum sororem testaretur communesque germanicos et postremo agrippinae nomen cieret qua incolumi infelix quidem matrimonium sed sine exitio pertulisset restringitur uinclis uenaeque eius per omnes artus exsoluuntur et quia pressus pauore sanguis tardius labebatur praeferuidi balnei uapore enecatur additurque atrocior saeuitia quod caput amputatum latumque in urbem poppaea uidit dona ob haec templis decreta que m ad finem memorabimus quicumque casus temporum illorum nobis uel aliis auctoribus noscent praesumptum habeant quotiens fugas et caedes iussit princeps totiens grates deis actas quaeque rerum secundarum olim tum publicae cladis insignia fuisse neque tamen silebimus si quod senatus consultum adulatione nouum aut paenitentia postremum fuit eodem anno libertorum potissimos ueneno interfecisse creditus doriphorum quasi aduersatum nuptiis poppaeae pallantem quod immensam pecuniam longa senecta detineret romanus secretis criminationibus incusauerat senecam ut c pisonis socium sed ualidius a seneca eodem crimine perculsus est unde pisoni timor et orta insidiarum in neronem magna moles et improspera interea rex parthorum uologaeses cognitis corbulonis rebus regemque alienigenam tigranen armeniae impositum simul fratre tiridate pulso spretum arsacidarum fastigium ire ultum uolens magnitudine rursum romana et continui foederis reuerentia diuersas ad curas trahebatur cunctator ingenio et defectione hircanorum gentis ualidae multisque ex eo bellis inligatus atque illum ambiguum nouus insuper nuntius contumeliae exstimulat quippe egressus armenia tigranes adiabenos conterminam nationem latius ac diutius quam per latrocinia uastauerat idque primores gentium aegre tolerabant eo contemptionis descensum ut ne duce quidem romano incursarentur sed temeritate obsidis tot per annos inter mancipia habiti accendebat dolorem eorum monobazus quem penes adiabenum regimen quod praesidium aut unde peteret rogitans iam de armenia concessum proxima trahi et nisi defendant parthi leuius seruitium apud romanos deditis quam captis esse tiridates quoque regni profugus per silentium aut modice querendo grauior erat non enim ignauia magna imperia contineri uirorum armorumque faciendum certamen id in summa fortuna aequius quod ualidus et sua retinere priuatae domus de alienis certare regiam laudem esse igitur commotus his uologaeses concilium uocat et proximum sibi tiridaten constituit atque ita orditur hunc ego eodem mecum patre genitum cum mihi per aetatem summo nomine concessisset in possessionem armeniae deduxi qui tertius potentiae gradus habetur nam medos pacorus ante ceperat uidebarque contra uetera fratrum odia et certamin a familiae nostrae penates rite composuisse prohibent romani et pacem numquam ipsis prospere lacessitam nunc quoque in exitium suum abrumpunt non ibo infitias aequitate quam sanguine causa quam armis retinere parta maioribus malueram si cunctatione deliqui uirtute corrigam uestra quidem uis et gloria in integro est addita modestiae fama quae neque summis mortalium spernenda est et a dis aestimatur simul diademate caput tiridatis euinxit promptam equitum manum quae regem ex more sectatur monaesi nobili uiro tradidit adiectis adiabenorum auxiliis mandauitque tigranen armenia exturba re dum ipse positis aduersus hircanos discordiis uires intimas molemque belli ciet prouinciis romanis minitans quae ubi corbuloni certis nuntiis audita sunt legiones duas cum uerulano seuero et uettio bolano subsidium tigrani mittit occulto praecepto compositius cuncta quam festinantius agerent quippe bellum habere quam gerere malebat scripseratque caesari proprio duce opus esse qui armeniam defenderet siriam ingruente uologaese acriore in discrimine esse atque interim reliquas legiones pro ripa euphratis locat tumultuariam prouincialium manum armat hostiles ingressus praesidiis intercipit et quia egena aquarum regio est castella fontibus imposita quosdam riuos congestu harenae abdidit ea dum a corbulone tuendae siriae parantur acto raptim agmine mon aeses ut famam sui praeiret non ideo nescium aut incautum tigranen offendit occupauerat tigranocertam urbem copia defensorum et magnitudine moenium ualidam ad hoc nicephorius amnis haud spernenda latitudine partem murorum ambit et ducta ingens fossa qua fluuio diffidebatur inerantque milites et prouisi ante commeatus quorum subuectu pauci auidius progressi et repentinis hostibus circumuenti ira magis quam metu ceteros accenderant sed partho ad exsequendas obsidiones nulla comminus audacia raris sagittis neque clausos exterret et semet frustratur adiabeni cum promouere scalas et machinamenta inciperent facile detrusi mox erumpentibus nostris caeduntur corbulo tamen quamuis secundis rebus suis moderandum fortunae ratus misit ad uologaesen qui expostularent uim prouinciae inlatam socium amicumque regem cohortes romanas circumsederi omitteret potius obsidionem aut se quoque in agro hostili 