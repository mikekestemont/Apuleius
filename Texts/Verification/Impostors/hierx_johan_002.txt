sunt uolo quod dico manifestius fieri finge aliquem tribunitiae potestatis suo uitio regradatum per singula militiae equestris officia ad tironis uocabulum deuolutum numquid ex tribuno statim fit tiro non sed ante primicerius deinde senator ducenarius centenarius biarchus circitor eques dein tiro et quamquam tribunus quondam miles gregarius sit tamen ex tribuno non tiro sed primicerius factus est docet origenes per scalam iacob paulatim rationabiles creaturas ad ultimum gradum id est ad carnem et sanguinem descendere nec fieri posse ut de centenario numero subito quis ad unum numerum praecipitetur nisi per singulos numeros quasi per scalae gradus ad ultimum usque perueniat et tot mutare corpora quot de coelo ad terram mutauerint mansiones hae sunt strophae uestrae atque praestigiae quibus nos pelusiotas et iumenta et animales homines dicitis quia non recipimus ea quae spiritus sunt uos hierosolimitae etiam angelos deridetis pertrahuntur al protrahuntur in medium uestra misteria et de gentilium fabulis dogma contextum christianis auribus publicatur hoc quod uos miramini olim in platone contempsimus contempsimus autem quia christi stultitiam recepimus recepimus christi stultitiam quia fatuum dei sapientius est hominibus non pudet christianos et sacerdotes dei quasi de rebus ludicris agatur uerbis dubiis haerere et ambiguas librare sententias quibus loquens magis quam audiens decipitur unus ex choro uestro cum a me teneretur ut diceret quid sentiret de anima fuissetne ante carnem an non fuisset fuisse respondit simul et corpus et animam sciebam hominem haereticum laqueos in sermone quaerere tamdem reperi eum ex quo corpus animasset ex tunc eam dicere animam nuncupatam quae prius uel daemon uel angelus satanae uel spiritus fornicationis aut in parte contraria dominatio potestas administrator spiritus aut nuncius appellata sit si fuit anima antequam adam in paradiso formaretur in quolibet statu et ordine et uixit et egit al erat aliquid neque enim possumus incorporalem et aeternam in modum glirium immobilem torpentemque sentire necesse est ut aliqua causa praecesserit cur quae prius sine corpore fuit postea circumdata sit corpore et si animae est naturale esse sine corpore ergo contra naturam est esse in corpore si contra naturam est esse in corpore ergo resurrectio corporis contra naturam erit sed non fiet resurrectio contra naturam ergo iuxta sententiam uestram corpus quod contra naturam est resurgens animam non habebit dicis animam non esse de dei substantia pulchre damnas enim impiissimum manichaeum quem nominare pollutio est dicis ex angelis animas non fieri acquiesco paulisper licet nouerim quo sensu dixeris quia ergo didicimus quid neges uolumus scire quid credas accepto inquis de terra limo plasmauit deus hominem et per gratiam propriae insufflationis animam donauit rationabilem et liberi arbitrii non partem aliquam suae naturae iuxta quosdam qui hoc impie praedicant sed propriam conditionem uidete quanto circumitu quod non quaerimus eloquatur scimus quod de terra deus plasmauit hominem nouimus quod insufflauit in faciem eius et factus est in animam uiuentem non ignoramus quod anima rationalis sit et proprii arbitrii et scimus quod dei illa conditio sit nemo dubitat errare manichaeum qui dicit eam esse dei substantiam hoc nunc interrogo anima ista dei conditio liberi arbitrii rationalis neque de substantia creatoris quando facta sit utrum eo tempore quo de limo factus est homo et insufflatum est spiraculum uitae in faciem eius an quae prius fuerat al antea facta fuerat et inter rationabiles creaturas et incorporeas erat atque uiuebat dei postea insufflatione donata sit hic taces hic simplicem ac rusticum te simulas et sub uerbis scripturae ea quae scriptura non sentit abscondis in eo loco ubi dicis quod nullus quaerit non illam partem aliquam esse suae al diuinae naturae iuxta quosdam qui hoc impie praedicant illud magis debueras dicere quod omnes quaerimus non eam quae prius fuerat non eam quam ante condiderat quae inter rationabiles atque incorporeas et inuisibiles creaturas multo iam tempore uersabatur nihil horum loqueris producis nobis manichaeum et abscondis origenem et sicut paruulis cibum poscentibus ludicra quaedam offerunt gerulae ut auocent mentes eorum sic tu nos rusticos auocas ad alia ut dum alterius personae nouitate tenemur quod uolumus non quaeramus esto hoc non loquaris et simplicitas tua nihil in se habeat quod callide taceas qui ergo de anima semel dicere coeperas et de re tanta ab exordio conditionis humanae repetere cur disputatione pendente ad angelos et ad dispensationem dominici corporis repente transcendis et tam grandi in medio praetermissa salebra dubios nos in luto haerere pateris si insufflatio dei quod non uis et quod nunc relinquis ambiguum humanae animae conditio est eua in cuius faciem non insufflauit deus unde animam habuit taceo de eua quae in tipo ecclesiae de costa uiri aedificata non debet post tanta saecula nepotum calumnias sustinere cain et abel primi ex primis hominibus unde habuere animas omne deinceps humanum genus quibus animarum censetur exordiis utrum ex traduce iuxta bruta animalia ut quomodo corpus ex corpore sic anima generetur ex anima an rationabiles creaturae desiderio corporum paulatim ad terram delapsae nouissime etiam humanis illigatae corporibus sint an certe quod ecclesiasticum est secundum eloquia saluatoris pater meus usque modo operatur et ego operor et illud isaiae qui format spiritum hominis in ipso et in psalmis qui fingit per singulos corda eorum quotidie deus fabricatur animas cuius uelle fecisse est et conditor esse non cessat scio quae contra haec soleatis dicere et adulteria nobis atque incesta proponere quae longior pugna est nec huius temporis patitur angustias eadem controuersia et in uos retorqueri potest et quodcumque in conditorem praesentis temporis uidetur indignum hoc etiam eo donante non est indignum nasci de adulterio non eius culpa est qui nascitur sed illius qui generat quomodo in seminibus non peccat terra quae fouet non semen quod in sulcos iacitur non humor et calor quibus temperata frumenta in germem pullulant sed uerbi gratia fur et latro qui fraude et ui eripit semina sic in generatione hominum al genus humanum recipit terra id est uulua quod suum est et receptum confouet confotum corporat corporatum in membra distinguit et inter illas secretas uentris angustias dei manus semper operatur idemque est corporis et animae creator noli despicere bonitatem figuli tui qui te plasmauit et fecit ut uoluit ipse est dei uirtus et dei sapientia qui al quae in utero uirginis aedificauit sibi domum iephte inter uiros sanctos apostoli uoce numeratus meretricis est filius sed audi ex rebecca et isaac esau genitus hispidus tam mente quam corpore quasi bonum triticum in lolium auenasque degenerat quia non in seminibus sed in uoluntate nascentis causa est uitiorum atque uirtutum si offensa est nasci corporibus humanis quomodo isaac samson ioannes baptista de repromissione nascuntur intelligis quid sit fidem suam audacter ac libere profiteri pone errare me aperte dico quod sentio et tu igitur aut libere nostra profitere aut constanter tua loquere noli statuere te in acie mea ut rusticitate simulata in tuto habeas cum uolueris pugnanti terga confodere non est istius temporis contra origenis dogmata conscribere alteri istud si christus uitam dederit operi dedicabimus nunc quaeritur an qui arguitur ad interrogata responderit et simplex sit et aperta eius responsio transeamus hinc ad famosissimam de resurrectionne carnis et corporis quaestionem in qua te rursum lector admonitum uolo ut cum timore et iudicio dei me scias loqui et te audire debere neque enim tantae stultitiae sum ut si in expositione illius fides mera est et perfidiae nulla suspicio quaeram accusandi occasionem et dum uolo alium notare culpae ipse noter calumniae lege ergo de resurrectione carnis quae subdita sunt et cum legeris et placuerint scio enim placitura ignorantibus suspende iudicium exspecta paulisper usque ad finem responsionis nostrae cohibe sententiam et si tibi postea placuerint tunc nos calumniae denotabis passionem quoque eius in cruce et mortem ac sepulturam quae uniuersa seruauit ac resurrectionem ueritate et non putatiue confitemur qui et primogenitus ex mortuis primitias massae corporum nostrorum quas in sepulcro positas suscitauit peruexit ad coelum spem nobis resurrectionis in resurrectione proprii corporis tribuens unde et omnes sic speramus resurgere ex mortuis sicut ille resurrexit non in aliis quibusdam peregrinis et in alienis corporibus quae assumuntur in phantasmate sed sicut ipse in illo corpore quod apud nos in sancto sepulcro conditum resurrexit ita et nos in ipsis corporibus quibus nunc circumdamur et in quibus nunc sepelimur eadem ratione et uisione speramus resurgere quae enim iuxta apostolum seminantur in corruptione surgent in incorruptione quae seminantur in ignobilitate surgent in gloria seminatur corpus animale surget corpus spirituale de quibus et saluator docens locutus est qui enim digni fuerint saeculo illo et resurrectione ex mortuis neque nubent neque nubentur neque enim ultra mori poterunt sed erunt sicut angeli dei cum sint filii resurrectionis rursum in alia parte epistolae hoc est in fine suorum tractatuum ut auribus illuderet nescientium strepitum resurrectionis ac pompam hac uerborum ambiguitate librauit sed neque de secundo glorioso aduentu domini nostri iesu christi intermisimus qui uenturus est in gloria sua iudicare uiuos et mortuos ipse enim suscitabit omnes mortuos et ante suum tribunal esse faciet et unicuique reddet secundum quod egit per corpus siue bonum siue malum scilicet aut coronandus in corpore quod caste egit et iuste aut condemnandus quod uoluptatibus pariter iniquitatibusque seruiuit hoc quod in euangelio legimus in consummatione mundi si fieri potest seduci etiam electos in hoc capitulo comprobamus audit uulgus indoctum mortuos et sepultos audit resurrectionem mortuorum ueritate et non putatiue audit primitias massae nostrorum corporum in domini corpore ad coelestia peruenisse audit resurrecturos non in peregrinis alienisque corporibus quae assumuntur in phantasmate sed sicut surrexit dominus in corpore quod apud nos in sancto sepulcro conditum iacuit ita et nos in ipsis corporibus quibus nunc circumdamur et sepelimur in die iudicii resurrecturos et ne hoc parum quis existimaret addit in extremo capitulo et unicuique reddet secundum quod egit per corpus siue bonum siue malum scilicet aut coronandus in corpore quod caste egit et iuste aut condemnandus quod uoluptatibus iniquitatibusque seruiuit haec audiens indoctum uulgus in tanto mortuorum sepulti corporis resurrectionis sonitu nullam stropham nullas insidias suspicatur credit esse quod dicitur sanctiores enim sunt aures populi quam sacerdotis animus iterum atque iterum te lector commoneo ut patientiam teneas et discas quod ego quoque per patientiam didici et tamen antequam uultum draconis euoluam et dogma origenis de resurrectione breuiter exponam non enim poteris uim scire antidoti nisi uenena perspexeris illud diligenter obserua et caute relegens numera quod nouies resurrectionem nominans corporis ne semel quidem carnis inseruit suspectumque tibi sit quod de industria praetermisit dicit ergo origenes in pluribus locis et maxime in libro de resurrectione quarto et in expositione primi psalmi et in stromatibus duplicem errorem uersari in ecclesia nostrorum et haereticorum nos simplices et philosarcas dicere quod eadem ossa et sanguis et caro id est uultus et membra totiusque compago corporis resurgat in nouissima die scilicet ut pedibus ambulemus operemur manibus uideamus oculis auribus audiamus circumferamusque uentrem insatiabilem et stomachum cibos concoquentem consequens autem esse qui ista credamus dicere nos quod et comedendum nobis sit et bibendum digerenda stercora effundendus humor ducendae uxores liberi procreandi quo enim membra genitalia si nuptiae non erunt quo dentes si cibi non molendi sunt quo uenter et cibi si iuxta apostolum et hic et illi destruentur ipso iterum clamante caro et sanguis regnum dei non possidebunt neque corruptio incorruptionem haec nos innocentes et rusticos asserit dicere haereticos uero in quorum parte sunt marcion apelles ualentinus manes nomen insaniae penitus et carnis et corporis resurrectionem negare et salutem tantum tribuere animae frustraque nos dicere ad exemplum domini resurrecturos cum ipse quoque dominus in phantasmate resurrexerit et non solum resurrectio eius sed et ipsa natiuitas id est putatiue uisa magis sit quam fuerit sibi autem utramque displicere sententiam fugere se et nostrorum carnes et haereticorum phantasmata quia utraque pars in contrarium nimia sit aliis idem uolentibus se esse quod fuerint al non erunt aliis resurrectionem corporum omnino denegantibus quatuor inquit elementa sunt philosophis quoque nota et medicis de quibus omnes res et corpora humana compacta sunt terra aqua aer et ignis terram in carnibus aerem in halitu aquam in humore ignem in calore intelligi cum ergo anima caducum hoc frigidumque corpusculum dei iussione dimiserit paulatim omnia redire ad matrices suas substantias carnes in terram relabi halitum in aera misceri humorem reuerti ad abissos calorem ad aethera subuolare et quomodo si sextarium lactis et uini mittas in pelagus uelisque rursum separare quod mixtum est uinum quidem et lac quod miseras non perire non tamen posse quod fusum est separari sic substantiam carnis et sanguinis non perire quidem in originalibus materiis non tamen in antiquam redire compaginem nec posse ex toto eadem esse quae fuerint cum autem ista dicantur soliditas carnium sanguinis liquor crassitudo neruorum uenarumque perplexio et ossium durities denegatur alia ratione resurrectionem corporum confitemur eorum quae in sepulcris posita sunt dilapsaque in cineres pauli pauli et petri petri et singula singulorum neque enim fas est ut in aliis corporibus animae peccauerint in aliis torqueantur nec iusti iudicis alia corpora pro christo sanguinem fundere et alia coronari quis haec audiens resurrectionem carnis eum negare putet et inquit singulis seminibus ratio quaedam a deo artifice insita quae futuras materias in medullae principiis tenet et quomodo tanta arboris magnitudo truncus rami poma folia non uidentur in semine sunt tamen in ratione seminis quam graeci uocant et in grano frumenti est intrinsecus uel medulla uel uenula quae cum in terra fuerit dissoluta trahit ad se uicinas materias et in stipulam folia aristasque consurgit aliudque moritur et aliud resurgit neque enim in grano tritici radices culmus folia aristae paleae sunt dissolutae sic et in ratione humanorum corporum manent quaedam surgendi antiqua principia et quasi id est seminarium mortuorum sinu terrae confouetur cum autem iudicii dies aduenerit et in uoce archangeli et in nouissima tuba tremuerit terra mouebuntur statim semina et in puncto horae mortuos germinabunt non tamen easdem carnes nec in his formis restituent quae fuerunt uis scire uerum esse quod dicimus audi apostolum sed dicit aliquis quomodo resurgent mortui quo autem corpore uenient insipiens quod tu seminas non corpus quod futurum est seminas sed nudum granum ut puta tritici uitis et arboris et quia de grano tritici ac semente arborum ex parte iam diximus nunc de acino uinacii disseramus granum paruum est ita ut uix duobus digitulis teneri possit ubi sunt radices ubi radicum et trunci et propaginum tortuosa perplexio ubi pampinorum umbracula et uuarum pulchritudo futura uina parturiens aridum est quod tenetur et pene uix cernitur sed in sicco illo grano potentia dei et occulta ratione sementis spumantia musta fundentur haec ligno tribues homini non tribues quod periturum est sic ornatur quod mansurum est pristinam non recipiet uilitatem et uis rursum carnem ossa sanguinem membra ut crescentibus capillis tonsore egeas nasus pituitas digerat incrementa unguium resecanda sint ut per inferiores partes uel stercora uel libidines effluant si affers istas ineptias rusticorum et carnis in qua deo placere non possumus quasi inimicae obliuisceris et resurrectionis mortuorum seminatur in corruptione surget in incorruptione seminatur in contumelia surget in gloria seminatur in infirmitate surget in uirtute seminatur corpus animale surget corpus spirituale nunc oculis uidemus auribus audimus manibus agimus pedibus ambulamus in illo autem corpore spirituali toti uidebimus toti audiemus toti operabimur toti ambulabimus et transfigurabit dominus corpus humilitatis notrae conforme corporis suae gloriae quando dixit transfigurabit id est membrorum quibus nunc utimur diuersitas denegatur aliud nobis spirituale et aethereum promittitur quod nec tactui subiacet nec oculis cernitur nec pondere praegrauatur et pro locorum in quibus futurum est uarietate mutabitur alioqui si eaedem carnes erunt et corpora quae fuerunt rursum mares et feminae rursum nuptiae uiris hirsutum supercilium barba prolixa mulieribus laeues genae et angusta pectora ad concipiendos et pariendos fetus uenter et femora dilatanda sunt resurgent etiam infantuli resurgent et senes illi nutriendi hi baculis sustentandi nec uos o simplices resurrectio domini decipiat quod latus et manus monstrauerit in littore steterit in itinere cum cleopha ambulauerit et carnes et ossa habere se dixerit illud corpus aliis pollet priuilegiis quod de uiri semine et carnis uoluptate non natum est comedit post resurrectionem suam et bibit et uestitus apparuit tangendum se praebuit ut dubitantibus apostolis fidem faceret resurrectionis sed tamen non dissimulat naturam aerei corporis et spiritualis clausis enim ingreditur ostiis et in fractione panis ex oculis euanescit ergo et nobis post resurrectionem bibendum erit et comedendum et post cibum stercora egerenda et ubi erit illa promissio oportet mortale hoc induere immortalitatem haec est omnis causa cur in expositione fidei tuae ad decipiendas aures ignorantium nouies corpus et ne semel quidem carnem nominas dum homines putant te carnes in corporibus confiteri et idem carnem esse quod corpus si idem est non diuersum significat scio enim te hoc esse dicturum putaui idem corpus esse quod carnem simpliciter sum locutus quare non carnem potius nominas ut corpus significes et indifferenter nunc carnem nunc corpus ut corpus in carne et caro in corpore demonstretur sed mihi crede non est simplex silentium tuum alia enim carnis alia corporis definitio est omnis caro est corpus non omne corpus est caro caro est proprie quae sanguine uenis ossibus neruisque constringitur corpus quamquam et caro dicatur interdum tamen aethereum uel aereum nominatur quod tactui uisuique non subiacet et plerumque uisibile est atque tangibile paries est corpus sed non caro lapis corpus est sed non caro dicitur unde apostolus corpora coelestia appellat et corpora terrestria coeleste corpus solis lunae stellarum terrestre ignis aeris aquae terrae et reliquorum quae absque anima his censentur elementis uides nos intelligere subtilitates uestras et arcana quae in cubiculis et inter perfectos loquimini et quae populus foris stans nec meretur audire proferre in medium hoc est illud quod reducta ad auriculam manu et concrepantibus digitis ridentes dicitis omnis gloria filiae regis intrinsecus et introduxit me rex in cubiculum suum patet quare corporis et non carnis resurrectionem dixeris scilicet ut nos rudes carnem te dicere putaremus in corpore et hi qui perfecti sunt intelligerent carnem in corpore denegari denique apostolus in epistola sua ad colossenses uolens corpus christi carneum et non spirituale aereum tenue demonstrare significanter locutus est dicens et uos cum essetis aliquando alienati a christo et inimici sensus eius in operibus malis reconciliauit in corpore carnis suae per mortem rursumque in eadem epistola in quo circumcisi estis circumcisione non manu facta in exspoliatione corporis carnis si corpus carnem solum significat et non est nomen ambiguum nec ad diuersas intelligentias trahi potest satis superflue corporeum et carneum dicit quasi caro non intelligatur in corpore in simbolo fidei et spei nostrae quod ab apostolis traditum non scribitur in charta et atramento sed in tabulis cordis carnalibus post confessionem trinitatis et unitatem ecclesiae omne christiani dogmatis sacramentum carnis resurrectione concluditur et tu intantum in corporis et iterum corporis et tertio corporis et usque nouies corporis uel sermone uel numero immoraris nec semel nominas carnem quod illi semper nominant carnem corpus uero tacent sed et illud quod argute subnectis et prudenter praecauens dissimulas scito nos intelligere his enim testimoniis ueritatem resurrectionis probas quibus origenes negat et de dubiis incerta confirmans certam fidei domum subita tempestate subuertis seminatur inquit corpus animale surget corpus spirituale neque enim nubent neque nubentur sed erunt sicut angeli in coelis quae alia exempla assumeres si resurrectionem negares uis resurrectionem carnis ueritate et non putatiue ut loqueris confiteri post illa quibus ignorantium blanditus es auribus quod in ipsis corporibus in quibus mortui sumus et sepulti resurgamus hoc potius adiunge et dic quomodo dominus post resurrectionem fixuras clauorum ostendit in manibus uulnus lanceae monstrauit in latere et dubitantibus apostolis quod putarent phantasma se uidere respondit palpate me et uidete quoniam spiritus carnes et ossa non habet sicut me uidetis habere et proprie ad thomam infer digitum tuum in manus meas et manum tuam in latus meum et noli esse incredulus sed fidelis sic et nos post resurrectionem eadem habebimus membra quibus nunc utimur easdem carnes et sanguinem et ossa quorum in scripturis sanctis opera non natura damnantur denique in genesi scriptum est non permanebit spiritus meus in hominibus istis quia caro sunt et paulus apostolus de praua doctrina et operibus iudaeorum non acquieui ait carni et sanguini et ad sanctos qui utique in carne erant dicit uos autem in carne non estis sed in spiritu si tamen dei spiritus habitat in uobis negans enim eos in carne quos in carne esse constabat non carnis substantiam sed peccata damnabat haec est uera resurrectionis confessio quae sic gloriam carni tribuit ut non auferat ueritatem quod uero dicit apostolus corruptibile hoc et mortale hoc ipsum corpus id est carnem quae tunc uidebatur ostendit quod autem copulat induere incorruptionem et immortalitatem illud indumentum id est uestimentum non dicit corpus abolere quod ornat in gloria sed quod ante inglorium fuit efficere gloriosum ut mortalitatis et infirmitatis uiliore ueste deposita immortalitatis auro et ut ita dicam firmitatis atque uirtutis beatitudine induamur uolentes non spoliari carne sed superuestiri in gloria et domicilium nostrum quod de coelo est superindui desiderantes ut deuoretur mortale a uita certe nemo superinduitur nisi qui ante uestitus est sic et dominus noster in monte transfiguratus est in gloria non ut manus ac pedes caeteraque membra perderet et subito in rotunditate uel solis uel sphaerae uolueretur sed eadem membra solis fulgore rutilantia apostolorum oculos praestringerent unde et uestimenta eius mutata sunt in candorem non in aerem ne forte et uestes eius asseras spirituales et facies eius inquit fulgebat sicut sol ubi autem facies nominatur aestimo quod et caetera membra conspecta sint enoch translatus est in carne elias carneus raptus est in coelum necdum mortui et paradisi iam coloni habent membra cum quibus rapti sunt atque translati quod nos imitamur ieiunio illi possident dei consortio uescuntur coelesti pane et saturantur omni uerbo dei eumdem habentes dominum quem et cibum audi saluatorem dicentem et caro mea requiescit in spe et in alio loco caro eius non uidit corruptionem et rursum omnis caro uidebit salutare dei et tu semper corpus ingeminas profer magis ezechiel qui ossa iungens ossibus et educens ea de sepulcris suis et super pedes stare faciens carnibus neruisque constringit et cute desuper tegit tonet iob tormentorum uictor et testa radens putridae carnis saniem miserias suas resurrectionis spe et ueritate soletur quis mihi det inquit ut scribantur sermones mei quis mihi det ut exarentur in libro stilo ferreo et plumbi lamina uel celte sculpantur in silice scio enim quod redemptor meus uiuit et in nouissimo die de terra surrecturus sum et rursum circumdabor pelle mea et in carne mea uidebo deum quem uisurus sum ego ipse et oculi mei conspecturi sunt et non alius reposita est haec spes mea in sinu meo quid hac prophetia manifestius nullus tam aperte post christum quam iste ante christum de resurrectione loquitur uult uerba sua in perpetuum durare et ut nulla possint uetustate deleri exarari ea uult in plumbi lamina et sculpi in silice sperat resurrectionem immo nouit et uidit quod uiuit christus redemptor eius et in nouissimo die de terra resurrecturus sit necdum mortuus erat dominus et athleta ecclesiae redemptorem suum uidebat ab inferis resurgentem illud uero quod infert et rursum circumdabor pelle mea et in carne mea uidebo deum puto quod non loquatur quasi amator carnium quas putridas fetentesque cernebat sed ex fiducia resurgendi contemnit praesentia solatio futurorum rursum ait circumdabor pelle mea ubi hic corpus aethereum ubi aereum et spiritui et aurae simile certe ubi pellis et caro ubi ossa et nerui et sanguis et uenae ibi carnis structura ibi sexus proprietas et in carne inquit mea uidebo deum quando omnis caro uidebit salutare dei et iesum deum tunc et ego uidebo redemptorem et saluatorem et deum meum uidebo autem in ista carne quae me nunc cruciat quae nunc prae dolore distillat idcirco deum in carne conspiciam quia omnes infirmitates meas sua resurrectione sanauit nonne tibi uidetur iam tunc iob contra origenem scribere et pro carnis ueritate in qua tormenta sustinuit alterum contra haereticos habere certamen dolet enim si tanta sit frustra perpessus et alia spiritualiter resurgente ista carnaliter cruciata sit unde inculcat et exaggerat et omnia lubricae confessionis arcana manifesta uoce concludit dicens quem uisurus sum ego ipse et oculi mei conspecturi sunt et non alius is si non sexu suo resurrecturus est si non eisdem membris quae iacuere in stercore si non eosdem oculos aperiat ad uidendum deum quibus tunc uidebat uermiculos ubi erit ergo iob tollis ea in quibus substitit iob et donas mihi inane uocabulum resurgentis quomodo si nauim post naufragium restitutam uelis ac neges singula de quibus nauis construitur ego libere dicam et quamquam torqueatis ora trahatis capillum applaudatis pede iudaeorum lapides requiratis fidem ecclesiae apertissime confitebor resurrectionis ueritas sine carne et ossibus sine sanguine et membris intelligi non potest ubi caro et ossa et sanguis et membra sunt ibi necesse est ut sexus diuersitas sit ubi sexus diuersitas est ibi ioannes ioannes maria maria noli timere eorum nuptias qui etiam ante mortem in sexu suo sine sexus opere uixerunt quando dicitur in illa die neque nubent neque nubentur de his dicitur qui possunt nubere et tamen non nubent nemo enim dicit de angelis non nubent neque nubentur ego numquam audiui spiritualium uirtutum in coelo nuptias celebrari sed ubi sexus est ibi uir et femina unde et tu inuitus licet cogente ueritate confessus es et dixisti aut coronandus in corpore quod caste egit et iuste aut condemnandus in corpore quod uoluptatibus iniquitatique seruiuit tolle corpus et pone carnem et uirum ac feminam non negasti quis enim uiuit cum gloria pudicitiae qui non habet sexum per quem committi potuit impudicitia quis enim umquam lapidem coronauit quia uirgo permanserit angelorum nobis similitudo promittitur id est beatitudo illa in qua sine carne et sexu sunt angeli nobis in carne et sexu nostro donabitur mea rusticitas sic credit et sic intelligit sexum confiteri sine sexuum operibus homines resurgere et sic eos angelis adaequari nec statim superflua uidebitur membrorum resurrectio quae caritura sint officio suo cum adhuc in hac uita positi nitamur opera non implere membrorum similitudo autem ad angelos non hominum in angelos demutatio sed profectus immortalitatis et gloriae est argumenta uero illa puerorum et infantium et senum et ciborum et stercorum quibus aduersum ecclesias uteris non sunt tua de gentilium fonte manarunt eadem enim opponunt nobis ethnici qui christianum esse te dicis gentilium arma depone discant illi magis a te resurrectionem carnis confiteri quam tu ab illis negare aut si et tu de hostium numero es ostende te libere aduersarium ut ethnicorum suscipias uulnera dono tibi nutriculas tuas ne uagiant infantes dono decrepitos senes ne hiberno frigore contrahantur frustra etiam tonsores artificia didicerunt scientes israeliticum populum per quadraginta annos nec unguium nec capillorum incrementa sensisse et quod his maius est non sunt attrita uestimenta eorum nec inueterauerunt calceamenta eorum enoch et elias de quibus dudum diximus tanto tempore in eadem permanent aetate qua rapti sunt habent dentes uentrem genitalia et tamen nec cibis nec uxoribus indigent quid potentiam dei calumniaris qui potest de medulla illa et de seminario uestro non carnes tantum de carnibus sed corpus educere et aliud ex alio facere et de aqua id est de uilitate carnium pretiosa et aerei corporis uina mutare potest utique eadem potentia qua de nihilo cuncta fabricatus est reddere quae fuerunt quia multo minus est restituere quod fuerit quam facere quod non fuit miraris si de infantibus et senibus in perfecti uiri aetatem resurrectio fiat cum de limo terrae absque ullis aetatum incrementis consummatus homo factus sit costa mutatur in feminam et tertio humanae conditionis modo uilia et pudenda nostrae natiuitatis elementa mutantur in carnes ligantur 