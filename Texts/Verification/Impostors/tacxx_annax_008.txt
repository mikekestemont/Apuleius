fletu et mox precationibus faustis audita ac si modum orationi posuisset misericordia sui gloriaque animoi audientium impleuerat ad uana et totiens inrisa reuolutus de reddenda re publica utque consules seu quis alius regimen susciperent uero quoque et honesto fidem dempsit memoriae drusi eadem quae in germanicum decernuntur plerisque additis ut ferme amat posterior adulatio funus imaginum pompa maxime inlustre fuit cum origo luliae gentis aeneas omnesque albanorum reges et conditor urbis romulus post sabina nobilitas attus clausus ceteracque claudiorum effigies longo ordine spectarentur in tradenda morte drusi quae plurimis maximaeque fidei auctoribus memorata sunt rettuli set non omiserim eorundem temporum rumorem ualidum adeo ut noudum exolescat corrupta ad scelus liuia seianum ligdi quoque spadonis animum stupro uinxisse quod is ligdus aetate atque forma carus domino interque primores ministros erat deinde inter conscios ubi locus ueneficii tempusque composita sint eo audaciae prouectum ut uerteret et occulto indicio drusum ueneni in patrem arguens moneret tiberium uitandam potionem quae prima ei apud filium epulanti offerretur ea fraude captum senem postquam conuiuium inierat exceptum poculum druso tradidisse atque illo ignaro et inueniliter hauriente auctam suspicionem tamquam metu et pudore sibimet inrogaret mortem quam patri struxerat haec uulgo iactata super id quod nullo auctore certo firmantur prompte refutaueris quis enim mediocri prudentia nedum tiberius tantis rebus exercitus inaudito filio exitium offerret idque sua manu et nullo ad pacnitendum regressu quin potius ministrum ueneni excruciaret auctorem exquireret insita denique etiam in extraneos cunctatione et mora aduersum unicum et nullius ante flagitii compertum uteretur sed quia seianus facinorum omnium repertor habebatur ex nimia caritate in eum caesaris et ceterorum in utrumque odio quamuis fabulosa et immania credebantur atrociore semper fama erga dominantium exitus ordo alioqui sceleris per apicatam seiani proditus tormentis eudemi ac ligdi patefactus est neque quisquam scriptor tam infensus extitit ut tiberio obiectaret cum omnia alia conquirerent intenderentque mihi tradendi arguendique rumoris causa fuit ut claro sub exemplo falsas auditiones depellerem peteremque ab iis quorum in manus cura nostra uenerit ne diuulgata atque incredibilia auide accepta ueris neque in miraculum corruptis antehabeant ceterum laudante filium pro rostris tiberio senatus populusque habitum ac uoces dolentum simulatione magis quam libens induebat domumque germanici reuirescere occulti laetabantur quod principium fauoris et mater agrippina spem male tegens perniciem adcelerauere nam seianus ubi uidet mortem drusi inultam interfectoribus sine maerore publico esse ferox scelerum et quia prima prouenerant uolutare secum quonam modo germanici liberos peruerteret quorum non dubia successio neque spargi uenenum in tres poterat egregia custodum fide et pudicitia agrippinae impenetrabili igitur contumaciam eius insectari uetus augustae odium recentem liuiae conscientiam exagitare ut superbam fecunditate subnixam popularibus studiis inhiare dominationi apud caesarem arguerent atque haec callidis criminatoribus inter quos delegerat iulium postumum per adulterium mutiliae priscae inter intimos auiae et consiliis suis peridoneum quia prisca in animo augustae ualida anum suapte natura potentiae anxiam insociabilem nurui efficiebat agrippinae quoque proximi inliciebantur prauis sermonibus tumidos spiritus perstimulare at tiberius nihil intermissa rerum cura negotia pro solaciis accipiens ius ciuium preces sociorum tractabat factaque auctore eo senatus consulta ut ciuitati cibiraticae apud asiam aegiensi apud achaiam motu terrae labefactis subueniretur remissione tributi in triennium et uibius serenus pro consule ulterioris hispaniae de ui publica damnatus ob atrocitatem morum in insulam amorgum deportatur carsidius sacerdos reus tamquam frumento hostem tacfarinatem iuuisset absoluitur eiusdemque criminis c gracchus hunc comitem exilii admodum infantem pater sempronius in insulam cercinam tulerat illic adultus inter extorris et liberalium artium nescios mox per africam ac siciliam mutando sordidas merces sustentabatur neque tamen effugit magnae fortunae pericula ac ni aelius lamia et l apronius qui africam obtinuerant insontem protexissent claritudine infausti generis et paternis s aduersis foret abstractus is quoque annus legationes graecarum ciuitatium habuit samiis iunonis cois aesculapii delubro uetustum asili ius ut firmaretur petentibus samii decreto amphictionum nitebantur quis praecipuum fuit rerum omnium iudicium qua tempestate graeci conditis per asiam urbibus ora maris potiebantur neque dispar apud coos antiquitas et accedebat meritum ex loco nam ciuis romanos templo aesculapii induxerant cum iussu regis mithridatis apud cunctas asiae insulas et urbes trucidarentur uariis dehinc et saepius inritis praetorum questibus postremo caesar de immodestia histrionum rettulit multa ab iis in publicum seditiose foeda per domos temptari oscum quondam ludicrum leuissimae apud uulgum oblectationis eo flagitiorum et uirium uenisse ut auctoritate patrum coercendum sit pulsi tum histriones italia idem annus alio quoque luctu caesarem adficit alterum ex geminis drusi liberis extinguendo neque minus morte amici is fuit lucilius longus omnium illi tristium laetorumque socius unusque e senatoribus rhodii secessus comes ita quamquam nouo homini censorium funus effigiem apud forum augusti publica pecunia patres decreuere apud quos etiam tum cuncta tractabantur adeo ut procurator asiae lucilius capito accusante prouincia causam dixerit magna cum adseueratione principis non se ius nisi in seruitia et pecunias familiares dedisse quod si uim praetoris usurpasset manibusque militum usus foret spreta in eo mandata sua audirent socios ita reus cognito negotio damnatur ob quam ultionem et quia priore anno in c silanum uindicatum erat decreuere asiae urbes templum tiberio matrique eius ac senatui et permissum statuere egitque nero grates ea causa patribus atque auo laetas inter audientium adfectiones qui recenti memoria germanici illum aspici illum audiri rebantur aderantque iuueni modestia ac forma principe uiro digna notis in eum seiani odiis ob periculum gratiora sub idem tempus de flamine diali in locum serui maluginensis defuncti legendo simul roganda noua lege disseruit caesar nam patricios confarrc atis parentibus genitos tres simul nominari ex quis unus legeretur uetusto more neque adesse ut olim eam copiam omissa confarreandi adsuetudine aut inter paucos retenta pluresque eius rei causas adferebat potissimam penes incuriam uirorum feminarumque accedere ipsius caerimoniae difltcultates quae consulto uitarentur et quoniam exiret e iure patrio qui id flamonium apisceretur quaeque in manum flaminis conueniret ita medendum senatus decreto aut lege sicut augustus quaedam ex horrida illa antiquitate ad praescentem usum flexisset igitur tractatis religionibus placitum instituto flaminum nihil demutari sed lata lex qua flaminica dialis sacrorum causa in potestate uiri cetera promisco feminarum iure ageret et filius maluginensis patri suffectus utque glisceret dignatio sacerdotum atque ipsis promptior animus foret ad capessendas caerimonias decretum corneliae uirgini quae in locum scantiae capiebatur sestertium uiciens et quotiens augusta theatrum introisset ut sedes inter uestalium consideret cornelio cethego uisellio uarrone consulibus pontifices eorumque exemplo ceteri sacerdotes cum pro incolumitate principis uota susciperent neronem quoque et drusum isdem dis commendauere non tam caritate iuuenum quam adulatione quae moribus corruptis perinde anceps si nulla et ubi nimia est nam tiberius haud umquam domui germanici mitis tum uero aequari adulescentes senectae suae impatienter indoluit accitosque pontifices percontatus est num id precibus agrippinae aut minis tribuissent et illi quidem quamquam abnuerent modice perstricti etenim pars magna e propinquis ipsius aut primores ciuitatis erant ceterum in senatu oratione monuit in posterum ne quis mobilis adulescentium animos praematuris honoribus ad superbiam extolleret instabat quippe seianus incusabatque diductam ciuitatem ut ciuili bello esse qui se partium agrippinae uocent ac ni resistatur fore pluris neque aliud gliscentis discordiae remedium quam si unus alterue maxime prompti subuerterentur qua causa c silium et titium sabinum adgreditur amicitia germanici perniciosa utrique silio et quod ingentis exercitus septem per annos moderator partisque apud germaniam triumphalibus sacrouiriani belli uictor quanto maiore mole procideret plus formidinis in alios dispergebatur credebant plerique auctam offensionem ipsius intemperantia immodice iactantis snum militem in obsequio durauisse cum alii ad seditiones prolaberentur neque mansurum tiberio imperium si iis quoque legionibus cupido nouandi fuisset destrui per haec fortunam suam caesar imparemque tanto merito rebatur nam beneficia eo usque laeta sunt dum uidentur exolui posse ubi multum anteuenere pro gratia odium redditur erat uxor silio sosia galla caritate agrippinae inuisa principi hos corripi dilato ad tempus sabino placitum immissusque uarro consul qui patennas inimicitias obtendens odiis seiani per dedecus suum gratifcabatur precante reo breuem moram dum accusator consulatu abiret aduersatus est caesar solitum quippe magistratibus diem priuatis dicere nec infringendum consulis ius cuius uigiliis niteretur ne quod res publica detrimentum caperet proprium id tiberio fuit scelera nuper reperta priscis uerbis obtegere igitur multa adseueratione quasi aut legibus cum silio ageretur aut uarro consul aut illud res publica esset coguntur patres silente reo uel si defensionem coeptaret non occultante cuius ira premeretur conscientia belli sacrouir diu dissimulatus uictoria per auaritiam foedata et uxor socia arguebantur nec dubie repetundarum criminibus haerebant sed cuncta quaestione maiestatis exercita et silius imminentem damnationem uoluntario fine praeuertit saeuitum tamen in bona non ut stipendiariis pecuniae redderentur quorum nemo repetebat sed liberalitas augusti auulsa computatis singillatim quae fisco petebantur ea prima tiberio erga pecuniam alienam diligentia fuit sosia in exilium pellitur asinii galli sententia qui partem bonorum publicandam pars ut liberis relinqueretur censuerat contra m lepidus quartam accusatoribus secundum necessitudinem legis cetera liberis concessit hunc ego lepidum temporibus illis grauem et sapientem uirum fuisse comperior nam pleraque ab saeuis adulationibus aliorum in melius flexit neque tamen temperamenti egebat cum acquabili auctoritate et gratia apud tiberium uiguerit unde dubitare cogor fato et sorte nascendi ut cetera ita principum inclinatio in hos offensio in illos an sit aliquid in nostris consiliis liceatque inter abruptam contumaciam et deforme obsequium pergere iter ambitione ac periculis uacuum at messalinus cotta haud minus claris maioribus sed animo diuersus censuit cauendum senatus consulto ut quamquam insontes magistratus et culpae alienae nescii prouincialibus uxorum criminibus proinde quam suis plecterentur actum dehinc de calpurnio pisone nobili ac feroci uiro is namque ut rettuli cessurum se urbe ob factines accusatorum in senatu clamitauerat et spreta potentia augustae trahere in ius urgulaniam domoque principis excire ausus erat quae in praesens tiberius ciuiliter habuit sed in animo reuoluente iras etiam si impetus offensionis languerat memoria ualebat pisonem q granius secreti sermonis incusauit aduersum maiestatem habiti adiecitque in domo eius uenenum esse eumque gladio accinctum introire curiam quod ut atrocius uero tramissum ceterorum quae multa cumulabantur receptus est reus neque peractus ob mortem opportunam relatum et de cassio seuero exule qui sordidae originis maleficae uitae sed orandi ualidus per immodicas inimicitias ut iudicio iurati senatus cretam amoueretur effecerat atque illic eadem actitando recentia ueteraque odia aduertit bonisque exutus interdicto igni atque aqua saxo seripho consenuit per idem tempus plautius siluanus praetor incertis causis aproniam coniugem in praeceps iecit tractusque ad caesarem ab l apronio socero turbata mente respondit tamquam ipse somno grauis atque eo ignarus et uxor sponte mortem sumpsisset non cunctanter tiberius pergit in domum uisit cubiculum in quo reluctantis et impulsae uestigia cernebantur refert ad senatum datisque iudicibus urgulania siluani auia pugionem nepoti misit quod perinde creditum quasi principis monitu ob amicitiam augustae cum urgulania reus frustra temptato ferro uenas praebuit exoluendas mox numantina prior uxor eius accusata iniecisse carminibus et ueneficiis uaecordiam marito insons iudicatur is demum annus populum pomanum longo aduersum numidam tacfarinatem beilo absoluit nam priores duces ubi impetrando triumphalium insigni sufficere res suas crediderant hostem omittebant iamque tres laureatae in urbe statuae et adhuc raptabat africam tacfarinas auctus maurorum auxiliis qui ptolemaeo iubae filio inuenta incurioso libertos regios et seruilia imperia bello mutauerant erat illi praedarum receptor ac socius populandi rex garamantum non ut cum exercitu incederet sed missis leuibus copiis quae ex longinquo in maius audiebantur ipsaque e prouincia ut quis fortunae inops moribus turbidus promptius ruebant quia caesar post res a blaeso gestas quasi nullis iam in africa hostibus reportari nonam legionem iusserat nec pro consule eius anni p dolabella retinere ausus erat iussa principis magis quam incerta belli metuens igitur tacfarinas disperso rumore rem romanam aliis quoque ab nationibus lacerari eoque paulatim africa decedere ac posse reliquos circumueniri si cuncti quibus libertas seruitio potior incubuissent auget uiris positisque castris thubuscum oppidum circumsidet at dolabella contracto quod erat militum terrore nominis romani et quia numidae peditum aciem ferre nequeunt primo sui incessu soluit obsidium locorumque opportuna permuniuit simul princpes musulamiorum defectionem cooptantis securi percutit dein quia pluribus aduersum tacfarinatem expeditionibus cognitum non graui nec uno incursu consectandum hostem uagum excito cum popularibus rege ptolemaeo quattuor agmina parat quae legatis aut tribunis data et praedatorias manus delecti maurorum duxere ipse consultor aderat omnibus nec multo post adfertur numidas apud castellum semirutum ab ipsis quondam incensum cui nomen auzea positis mapalibus consedisse fisos loco quia uastis circum saltibus claudebatur tum expeditae cohortes alaeque quam in partem ducerentur ignarae cito agmine rapiuntur simulque coeptus dies et concentu tubarum ac truci clamore aderant semisomnos in barbaros pracpeditis numidarum equis aut diuersos pastus pererrantibus ab romanis confertus pedes dispositae turmae cuncta proelio prouisa hostibus contra omnium nesciis non arma non ordo non consilium sed pecorum modo trahi occidi capi infensus miles memoria laborum et aduersum eludentis optatae totiens pugnae se quisque ultione et sanguine explebant differtur per manipulos tacfarinatem omnes notum tot proeliis consectentur non nisi duce interfecto requiem belli fore at ille deiectis circum stipatoribus uinctoque iam filio et effusis undique romanis ruendo in tela captiuitatem haud inulta morte effugit isque finis armis impositus dolabellae petenti abnuit triumphalia tiberius seiano tribuens ne blaesi auunculi eius laus obsolesceret sed neque blaesus ideo inlustrior et huic negatus honor gloriam intendit quippe minore exercitu insignis captiuos caedem ducis bellique confecti famam deportarat sequebantur et garamantum legati raro in urbe uisi quos tacfarinate caeso perculsa gens set culpae nescia ad satis faciendum populo romano miserat cognitis dehinc ptolemaei per id bellum studiis repetitus ex uetusto more honos missusque e senatoribus qui scipionem eburnum togam pictam antiqua patrum munera daret regemque et socium atque amicum appellaret eadem aestate mota per italiam seruilis belli semina fors oppressit auctor tumultus t curtisius quondam praetoriae cohortis miles primo coetibus clandestinis apud brundisium et circumiecta oppida mox positis propalam libellis ad libertatem uocabat agrestia per longinquos saltus et ferocia seruitia cum uelut munere deum tres biremes adpulere ad usus commeantium illo mari et erat isdem regionibus cutius lupus quaestor cui prouincia uetere ex more calles euenerant is disposita classiariomm copia coeptantem cum maxime coniurationem disiecit missusque a caesare propere staius tribunus cum ualida manu ducem ipsum et proximos audacia in urbem traxit lam trepidam ob multitudinem familiarum quae gliscebat immensum minore in dies plebe ingenua isdem consulibus miseriarum ac saeuitiae exemplum atrox reus pater accusator filius nomen utrique uibius serenus in senatum inducti sunt ab exilio retractus inluuieque ac squalore obsitus et tum catena uinctus pater oranti filio comparatur adulescens multis munditiis alacri uultu structas principi insidias missos in galliam concitores belli index idem et testis dicebat adnectebatque caecilium comutum praetorium ministrauisse pecuniam qui taedio curarum et quia periculum pro exitio habebatur mortem in se festinauit at contra reus nihil infracto animo obuersus in filium quatere uincla uocare ultores deos ut sibi quidem redderent exilium ubi procul tali more ageret filium autem quandoque supplicia sequerentur adseuerabatque innocentem cornutum et falso exterritum idque facile intellectu si proderentur alii non enim se caedem principis et res nouas uno socio cogitasse tum accusator cn lentulum et seium tuberonem nominat magno pudore caesaris cum primores ciuitatis intimi ipsius amici lentulus senectutis extremae tubero defecto corpore tumultus hostilis et turbandae rei publicae accerserentur sed hi quidem statim exempti in patrem ex seruis quaesitum et quaestio aduersa accusatori fuit qui scelere uaecors simul uulgi rumore territus robur et saxum aut parricidarum poenas minitantium cessit urbe ac retractus rauenna exequi accusationem adigitur non occultante tiberio uetus odium aduersum exulem serenum nam post damnatum libonem missis ad caesarem litteris exprobrauerat suum tantum studium sine fructu fuisse addideratque quaedam contumacius quam tutum apud auris superbas et offensioni proniores ea caesar octo post annos rettulit medium tempus uarie arguens etiam si tormenta peruicacia seruorum contra euenissent dictis dein sententiis ut serenus more maiorum puniretur quo molliret inuidiam intercessit gallus asinius cum giaro aut donusa claudendum censeret id quoque aspernatus est egenam aquae utramque insulam referens dandosque uitae usus cui uita concederetur ita serenus amorgum reportatur et quia cornutus sua manu ceciderat actum de praemiis accusatorum abolendis si quis maiestatis postulatus ante perfectum iudicium se ipse uita priuauisset ibaturque in eam sententiam ni durius contraque morem suum palam pro accusatoribus caesar inritas leges rem publicam in praecipiti conquestus esset subuerterent potius iura quam custodes eorum amouerent sic delatores genus hominum publico exitio repertum et ne poenis quidem umquam satis coercitum per praemia eliciebatur his tam adsiduis tamque maestis modica laetitia intericitur quod c cominium equitem romanum probrosi in se carminis conuictum caesar precibus fratris qui senator erat concessit quo magis mirum habebatur gnarum meliorum et quae fama clementiam sequeretur tristiora malle neque enim socordia peccabat nec occultum est quando ex ueritate quando adumbrata laetitia facta imperatorum celebrentur quin ipse compositus alias et uelut eluctantium uerborum solutius promptiusque eloquebatur quotiens subueniret at p suillium quaestorem quondam germanici cum italia arceretur conuictus pecuniam ob rem iudicandam cepisse amouendum in insulam censuit tanta contentione animi ut iure iurando obstringeret e re publica id esse quod aspere acceptum ad praesens mox in laudem uertit regresso suillio quem uidit sequens aetas praepotentem uenalem et claudii principis amicitia diu prospere numquam bene usum eadem poena in catum firmium senatorem statuitur tamquam falsis maiestatis criminibus sororem petiuisset catus ut rettuli libonem inlexerat insidiis deinde indicio perculerat eius operae memor tiberius sed alia praetendens exilium de precatus est quo minus senatu pelleretur non obstitit pleraque eorum quae rettuli quaeque referam parua forsitan et leuia memoratu uideri non nescius sum sed nemo annalis nostros cum scriptura eorum contenderit qui ueteres populi romani res composuere ingentia illi bella expugnationes urbium fusos captosque reges aut si quando ad interna praeuerterent discordias consulum aduersum tribunos agrarias frumentariasque leges plebis et optimatium certamina libero egressu memorabant nobis in arto et inglorius labor immota quippe aut modice lacessita pax maestae urbis res et princeps proferendi imperi incuriosus erat non tamen sine usu fuerit introspicere illa primo aspectu leuia ex quis magnarum saepe rerum motus oriuntur nam cunctas nationes et urbes populus aut primores aut singuli regunt delecta ex iis et consociata rei publicae forma laudari facilius quam euenire uel si euenit haud diuturna esse potest igitur ut olim plebe ualida uel cum patres pollerent noscenda uulgi natura et quibus modis temperanter haberetur senatusque et optimatium ingenia qui maxime perdidicerant callidi temporum et sapientes credebantur sic conuerso statu neque alia re romana quam si unus imperitet haec conquiri tradique in rem fuerit quia pauci prudentia honesta ab deterioribus utilia ab noxiis discernunt plures aliorum euentis docentur ceterum ut profutura ita minimum oblectationis adferunt nam situs gentium uarietates proeliorum clari ducum exitus retinent ac redintegrant legentium animum nos saeua iussa continuas accusationes fallaces amicitias perniciem innocentium et easdem exitii causas coniungimus obuia rerum similitudine et satietate tum quod antiquis scriptoribus rarus obtrectator neque refert cuiusquam punicas romanasne acies laetius extuleris at multorum qui tiberio regente poenam uel infamias subiere posteri manent utque familiae ipsae iam extinctae sint reperies qui ob similitudinem morum aliena malefacta sibi obiectari putent etiam gloria ac uirtus infensos habet ut nimis ex propinquo diuersa arguens sed ad inceptum redeo cornelio cosso asinio agrippa consulibus cremutius cordus postulatur nouo ac tunc primum audito crimine quod editis annalibus laudatoque m bruto c cassium romanorum ultimum dixisset accusabant satrius secundus et pinarius natta seiani clientes id perniciabile reo et caesar truci uultu defensionem accipiens quam cremutius relinquendae uitae certus in hunc modum exorsus est uerba mea patres conscripti arguuntur adeo factorum innocens sum sed neque haec in principem aut principis parentem quos lex maiestatis amplectitur brutum et cassium laudauisse dicor quorum res gestas cum plurimi composuerint nemo sine honore memorauit titus liuius eloquentiae ac fidei praeclarus in primis cn pompeium tantis laudibus tulit ut pompeianum eum augustus appellaret neque id amicitiae eorum offecit scipionem afranium hunc ipsum cassium hunc brutum nusquam latrones et parricidas quae nunc uocabula imponuntur saepe ut insignis uiros nominat asinii pollionis scripta egregiam eorundem memoriam tradunt messala coruinus imperatorem suum cassium praedicabat et uterque opibusque atque honoribus peruiguere marci ciceronis libro quo catonem caelo aequauit quid aliud dictator caesar quam rescripta oratione uelut apud iudices respondit antonii epistulae bruti contiones falsa quidem in augustum probra set multa cum acerbitate habent carmina bibaculi et catulli referta contumeliis caesarum leguntur sed ipse diuus iulius ipse diuus augustus et tulere ista et reliquere haud facile dixerim moderatione magis an sapientia namque spreta exolescunt si irascare adgnita uidentur non attingo graecos quorum non modo libertas etiam libido impunita aut si quis aduertit dictis dicta ultus est sed maxime solutum et sine obtrectatore fuit prodere de iis quos mors odio aut gratiae exemisset num enim armatis cassio et bruto ac philippensis campos optinentibus belli ciuilis causa populum per contiones incendo an illi quidem septuagesimum ante annum perempti quo modo imaginibus suis noscuntur quas ne uictor quidem aboleuit sic partem memoriae apud scriptores retinent suum cuique decus posteritas rependit nec deerunt si damnatio ingruit qui non modo cassii et bruti set etiam mei meminerint egressus dein senatu uitam abstinentia finiuit libros per aedilis cremandos censuere patres set manserunt occultati et editi quo magis socordiam eorum inridere libet qui praesenti potentia credunt extingui posse etiam sequentis aeui memoriam nam contra punitis ingeniis gliscit auctoritas neque aliud externi reges aut qui eadem saeuitia usi sunt nisi dedecus sibi atque illis gloriam peperere ceterum postulandis reis tam continuus annus fuit ut feriarum latinarum diebus praefectum urbis drusum auspicandi gratia tribunal ingressum adierit calpumius saluianus in sextum marium quod a caesare palam in crepitum causa exilii saluiano fuit obiecta publice cizicenis incuria caerimoniarum diui augusti additis uiolentiae criminibus aduersum ciuis romanos et amisere libertatem quam bello mithridatis meruerant circumsessi nec minus sua constantia quam praesidio luculli pulso rege at fonteius capito qui pro consule asiam curauerat absoluitur comperto ficta in eum crimina per uibium serenum neque tamen id sereno noxae fuit quem odium publicum tutiorem faciebat nam ut quis destrictior accusator uelut sacrosanctus erat leues ignobiles poenis adficiebantur per idem tempus hispania ulterior missis ad senatum legatis orauit ut exemplo asiae delubrum tiberio matrique eius extrueret qua occasione caesar ualidus alioqui spernendis honoribus et respondendum ratus iis quorum rumore arguebatur in ambitionem flexisse huiusce modi orationem coepit scio patres conscripti constantiam meam a plerisque desideratam quod asiae ciuitatibus nuper idem istud petentibus non sim aduersatus ergo et prioris silentii defensionem et quid in futurum statuerim simul aperiam cum diuus augustus sibi atque urbi romae templum apud pergamum sisti non prohibuisset qui omnia facta dictaque eius uice legis obseruem placitum iam exemplum promptius secutus sum quia cultui meo ueneratio senatus adiungebatur ceterum ut semel recepisse ueniam habuerit ita per omnis prouincias effgie numinum sacrari ambitiosum superbum et uanescet augusti honor si promiscis adulationibus uulgatur ego me patres conscripti mortalem esse et hominum officia fungi satisque habere si locum principem impleam et uos testor et meminisse posteros uolo qui satis superque memoriae meae tribuent ut maioribus meis dignum rerum uestrarum prouidum constantem in periculis offensionum pro utilitate publica non pauidum credant haec mihi in animis uestris templa hae pulcherrimae effigies et mansurae nam quae saxo struuntur si iudicium posterorum in odium uertit pro sepulchris spernuntur proinde socios ciuis et deos ipsos precor hos ut mihi ad finem usque uitae quietam et intellegentem humani diuinique iuris mentem duint illos ut quandoque concessero cum laude et bonis recordationibus facta atque famam nominis mei prosequantur perstititque posthac secretis etiam sermonibus aspernari talem sui cultum quod alii modestiam multi quia diffideret quidam ut degeneris animi interpretabantur optumos quippe mortalium altissima cupere sic herculem et liberum apud graecos quirinum apud nos deum numero additos melius augustum qui sperauerit cetera principibus statim adesse unum insatiabiliter parandum prosperam sui memoriam nam contemptu famae contemni uirtutes at seianus nimia fortuna socors et muliebri insuper cupidine incensus promissum matrimonium flagitante liuia componit ad caesarem codicillos moris quippe tum erat quamquam praesentem scripto adire eius talis forma fuit beneuolentia patris augusti et mox plurimis tiberii iudiciis ita insueuisse ut spes uotaque sua non prius ad deos quam ad principum auris conferret neque fulgorem honorum umquam precatum excubias ac labores ut unum e militibus pro incolumitate imperatoris malle ac tamen quod pulcherrimum adeptum ut coninuctione caesaris dignus crederetur hinc initium spei et quoniam audiuerit augustum in conlocanda filia non nihil etiam de equitibus romanis consultauisse ita si maritus liuiae quaereretur haberet in animo amicum sola necessitudinis gloria usurum non enim exuere imposita munia satis aestimare firmari domum aduersum iniquas agrippinae offensiones idque liberorum causa nam sibi multum superque uitae fore quod tali cum principe expleuisset ad ea tiberius laudata pietate seiani suisque in eum beneficiis modice percursis cum tempus tamquam ad integram consultationem petiuisset adiunxit ceteris mortalibus in eo stare consilia quid sibi conducere putent principum diuersam esse sortem quibus praecipua rerum ad famam derigenda ideo se non illuc decurrere quod promptum rescriptu posse ipsam liuiam statuere nubendum post drusum an in penatibus isdem tolerandum haberet esse illi matrem et auiam propiora consilia simplicius acturum de inimicitiis primum agrippinae quas longe acrius arsuras si matrimonium liuiae uelut in partis domum caesarum distraxisset sic quoque erumpere aemulationem feminarum eaque discordia nepotes suos conuelli quid si intendatur certamen tali coniugio falleris enim seiane si te mansurum in eodem ordine putas et liuiam quae g caesari mox druso nupta fuerit ea mente acturam ut cum equite romano senescat ego ut sinam credisne passuros qui fratrem eius qui patrem maioresque nostros in summis imperiis uidere uis tu quidem istum intra locum sistere sed illi magistratus et primores qui te inuitum perrumpunt omnibusque de rebus consulunt excessisse iam pridem equestre fastigium longeque antisse patris mei amicitias non occulti ferunt perque inuidiam tui me quoque incusant at enim augustus filiam suam equiti romano tradere meditatus est mirum hercule si cum in omnis curas distraheretur immensumque attolli prouideret quem coniunctione tali super alios extulisset c proculeium et quosdam in sermonibus habuit insigni tranquillitate uitae nullis rei publicae negotiis permixtos sed si dubitatione augusti mouemur quanto ualidius est quod marco agrippae mox mihi conlocauit atque ego haec pro amicitia non occultaui ceterum neque tuis neque liuiae destinatis aduersabor ipse quid intra animum uolutauerim quibus adhuc necessitudinibus immiscere te mihi parem omittam ad praesens referre id tantum aperiam nihil esse tam excelsum quod non uirtutes istae tuusque in me animus mereantur datoque tempore uel in senatu s uel in contione non reticebo rursum seianus non iam de matrimonio sed altius metuens tacita suspicionum uulgi rumorem ingruentem inuidiam deprecatur ac ne adsiduos in domum coetus arcendo infringeret potentiam aut receptando facultatem criminantibus praeberet huc flexit ut tiberium ad uitam procul roma amoenis locis degendam impelleret multa quippe prouidebat sua in manu aditus litterarumque magna ex parte se arbitrum fore cum per milites commearent mox caesarem uergente iam senecta secretoque loci mollitum munia imperii facilius tramissurum et minui sibi inuidiam adempta salutantum turba sublatisque inanibus ueram potentiam augeri igitur paulatim negotia urbis populi adcursus multitudinem adfluentium increpat extollens laudibus quietem et solitudinem quis abesse taedia et offensiones ac praecipua rerum maxime agitari ac forte habita per illos dies de uotieno montano celebris ingenii uiro cognitio cunctantem iam tiberium perpulit ut uitandos crederet patrum coetus uocesque quae plerumque uerae et graues coram ingerebantur nam postulato uotieno ob contumelias in caesarem dictas testis aemilius e militaribus uiris dum studio probandi cuncta refert et quamquam inter obstrepentis magna adseueratione nititur audiuit tiberius probra quis per occuitum lacerabatur adeoque perculsus est ut se uel statim uel in cognitione purgaturum clamitaret precibusque proximorum adulatione omnium aegre componeret animum et uotienus quidem maiestatis poenis adfectus est caesar obiectam sibi aduersus reos inclementiam eo peruicacius amplexus aquiliam adulterii delatam cum uario ligure quamquam lentulus 