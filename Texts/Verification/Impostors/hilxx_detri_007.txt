uisus filius et in legis latione et in carnis assumptione unus mediator pater et filius unum audi enim praeter moisen et esaiam tum tertio id ipsum quoque et ieremiam docentem cum dicit hic deus noster est et non deputabitur alter ad eum qui inuenit omnem uiam scientiae et dedit eam iacob puero suo et israel dilecto suo post hoc super terram uisus est et inter homines conuersatus est dixerat enim iam superius et homo est et quis cognoscet eum habes ergo deum in terris uisum et inter homines conuersatum et requiro quomodo intelligendum existimes deum nemo uidit umquam nisi unigenitus filius qui est in sinu patris ioan i cum ieremias deum praedicet qui et uisus in terris est et inter homines conuersatus est pater certe non nisi soli filio uisibilis est quis ergo iste est qui est uisus et conuersatus inter homines deus certe noster est et uisibilis in homine et contrectabilis deus et prophetam loquentem intellige non deputabitur alter ad eum si quaeris quomodo audi quae sequuntur ne per id non et patri proprium esse existimes quod dictum est audi israel dominus deus tuus unus est haec enim sibi cohaerent non deputabitur alter ad eum qui inuenit omnem uiam scientiae et dedit eam iacob puero suo et israel dilecto suo post hoc super terram uisus est et inter homines conuersatus est unus est enim mediator dei et hominum deus et homo et in legis latione et in corporis assumptione mediator alius igitur ad eum non deputatur unus est enim hic in deum ex deo natus per quem creata sunt omnia in coelo et in terra per quem tempora et saecula facta sunt totum enim quidquid est ex eius operatione subsistit hic ergo unus est disponens ad abraham loquens ad moisen testans ad israel manens in prophetis per uirginem natus ex spiritu sancto aduersantes nobis inimicasque uirtutes ligno passionis affigens mortem in inferno perimens spei nostrae fidem resurrectione confirmans corruptionem carnis humanae gloria corporis sui perimens ad hunc ergo non deputabitur alius soli enim haec unigenito deo propria sunt et unus hic in hac peculiari uirtutum suarum beatitudine natus ex deo est non alter ad eum deus deputatur non enim ex alia substantia sed ex deo deus est nihil in eo itaque nouum nihil extraneum nihil recens est cum enim audit israel quod sibi deus unus sit et filio dei deo non alter deus deputetur ut deus sit absolute pater deus et filius deus unum sunt non unione personae sed substantiae unitate quia filio dei deo deputari ad alterum deum non sinit propheta quod deus est dicitur etiam secundus quia secundus est aduersus arianarum partium perfidiam superiori libro primum coeptam impugnari hanc agnoscit hilarius subdole adeo contextam ut ei qui consenserit filium deum negare qui contradixerit patrem et filium aut duos deos aut sabellii more unum et eumdem praedicare uideatur quocirca cum libro superiore aduersus fraudem paratam in primis haereticorum uerbis nouimus unum deum ex legis et prophetarum testimoniis fideles munierit nunc in subsequentibus illis solum uerum latens uenenum propulsat filium esse deum uerum iisdem fere testimoniis defendens quibus in quarto libro deum et deum seu deum non solitarium ac singularem esse ostendit tum sub libri finem probat patrem et filium unum esse in distinctis personis deum in his porro omnibus nondum ad euangelica excedens testimonia prorsus se continet intra fines legis in qua dei nomen uirtutem rem ac naturam proindeque ueritatem filio attribui demonstrat legis autem nomine intelligit quidquid sacris litteris ante christum natum scriptis continetur haereticis deum unum praedicantibus aut assentiri aut aduersari periculosum respondentes impiis et uesanis haereticorum institutionibus superioribus libris non ignorauimus in eam nos contradicendi necessitatem deductos fuisse ut non minus periculi audientibus responsio nostra quam silentium commoueret cum enim unum deum profane assertio infidelis ingereret et rursum unum deum religiose negare fides sana non posset tractari de eo non sine ancipitis periculi conscientia potuit quod non minus impie confirmaretur quam negaretur et quidem humani sensus opinione ineptum et rationis alienum esse hoc forte existimabitur ut quod irreligiosum est negare idipsum irreligiosum sit confiteri cum pietas confitendi impietatem condemnet negandi nec rationi conueniat ut utiliter affirmetur quod utiliter destruatur sed ad diuinae sapientiae intelligentiam humanus sensus imprudens et secundum coelestem prudentiam stultus iuxta infirmitates suas sentit et iuxta imbecillitatem naturae suae sapit stultus sibi futurus ut deo sapiat scilicet ut sensus sui inopiam intelligens et dei sapientiam consectans non secundum humanam sapientiam prudens sit sed secundum quod ad deum proficit sapiat in dei sapientiam ex recognita mundi stultitia transiturus cuius stultae sapientiae sensum haeretica subtilitas ad fallendi occasionem coaptans unum deum professa est auctoritate legis euangeliorumque usa qua dictum est audi israel dominus deus tuus unus est deut ui marc xii non ignorans quantum in eo esset uel responsionis periculum uel silentii et ex utroque opportunitatem impietatis exspectans ut si sanctitatem dicti infideliter usurpati conniuentis taciturnitas confirmaret per id quod deus unus est filius tamen dei deus non esset deo tantum sicut est uno manente at uero si contradictio praesumptae impiae huius professionis exsisteret ueritatem fidei euangelicae non conseruaret deum unum non confessa responsio cum fidei nostrae professio secundum deum unum sit recideretque in alterius haereseos impietatem deum unum patrem et filium professa confessio atque ita sapientia mundi quae stultitia apud deum est specie blandae et pestiferae simplicitatis illuderet cum hoc fidei suae constitueret exordium in quo sibi impie aut assentiremur aut aduersaremur et per hoc utriusque rei periculum dei filium deum non esse obtineret quia deus unus est aut extorqueret haereseos necessitatem si et patrem deum et filium deum confitentes unum deum praedicare secundum sabellii opinionem impiam existimaremur et ita hoc praedicationis suae modo unus deus aut alium excluderet aut per alium non esset supple unus aut tantum in nominibus unus esset quia et unitas alium nesciret et alius non permitteret unionem et duo unus esse non posset quo temperamento periculum omne cauerit hilarius scopus libri superioris sed nos sapientiam dei qui mundo stultitia est consecuti et per fidei dominicae salutarem et sinceram confessionem uipereae doctrinae fraudulentiam prodituri hunc responsionis nostrae ordinem inchoauimus qui et aditum sibi demonstrandae ueritatis acquireret nec se periculo impiae professionis insereret temperato inter utrumque moderamine non negantes deum unum sed eo ipso auctore deum et deum per quem deus unus praedicatus est praedicantes et deum unum non per unionem docentes neque rursum ad diuersitatis numerum desecantes neque contra tantum in nominibus confitentes sed deum et deum reposita et dilata adhuc plenius unitatis quaestione monstrantes recte enim unum deum a moise praedicatum euangelia testantur et rursum fideliter in euangeliis deum et deum doceri moises deum unum praedicans auctor est atque ita non auctoritati contraitum est sed ex auctoritate responsum est ne per id dei filium liceret deum negari quia ad israel deus unus est cum confitendi dei filium deum idem auctor esset qui auctor est dei unius praedicandi scopus huius alterius libri ueritas rei unde constet sequitur itaque ordinem quaestionis etiam ordo connexi sibi libelli nam quia haec sequens impii blandimenti posita sententia est nouimus unum deum uerum hinc quoque secundi huius libri omnis sermo consistit an filius dei deus uerus sit nam sine dubio in hunc se ordinem haeretici ingenii subtilitas coaptauit primum unum deum dicens deindeunum uerum deum confitens ut per id filium dei a natura dei et ueritate auerteret cum ueritas in natura unius manens naturalem unius non excederet ueritatem igitur quia ambiguitatis locus nullus est quin moises unum deum praedicans intelligatur de dei filio significasse quod deus sit per ipsas illas significationis suae auctoritates recurramus et requiramus an quem deum significauerit deum quoque uerum intelligendum docuerit nulli autem dubium est ueritatem ex natura et ex uirtute esse ut exempli causa dictum sit uerum triticum est quod spica structum et aristis uallatum et folliculis decussum et in farinam comminutum et in panem coactum et in cibum sumptum reddiderit ex se et naturam panis et munus itaque quia naturae uirtus praestat ueritatem uideamus an uerus deus sit quem moises deum esse significat de uno deo et eodem uero deo postea locuturi ne non interposita sponsione de unius et ueri dei in patre et filio subsistentibus confirmatione periculosa suspicio pendulae exspectationis sollicitudinem defatiget filius ex creandi uirtute probatur uerus deus creatio igitur mundi postquam et dei cognitio suscepta est filium dei deum esse significans rogo in quo tandem uerum esse deum deneget non enim ambigitur quin per filium omnia sint omnia namque secundum apostolum per ipsum et in ipso coloss i si omnia per eum et omnia ex nihilo et nihil non per eum quaero in quo ei ueritas dei desit cui non desit dei nec natura nec uirtus naturae enim suae uirtute usus est ut et essent quae non erant et fierent quae placerent uidit enim deus quia bona sunt lex in dicente deo et in faciente deo solas personas distinguit dicentis et facientis una natura est filius dei non est deus falsus aut adoptiuus neque enim aliam quam personae intulit lex significationem cum ait et dixit deus fiat firmamentum caeterum nec uirtutem distinxit nec naturam separauit nec nomen demutauit in eo in quo tantum dicentis intelligentiam praestitit ut significationem efficientis afferret ueritatem autem naturae atque uirtutis significatio sermocinantis non adimit quin potius ueritatem ipsam quanta proprietate commendat afferre enim dicto efficientiam naturae eius est quae efficiens id possit praestare quod dicens in quo ergo tandem non erit uerus ille qui efficit cum uerus sit ille qui dicit quando quidem dicti ueritatem facti ueritas consequatur deus est qui dixit deus est qui fecit si in dicto nisi forte hic dicendo uerus sit et non sit uerus iste faciendo habemus itaque in filio dei deo naturae ueritatem deus est creator est dei filius est potest omnia parum est ut quod uult possit quia semper uoluntas uirtutis est quin etiam id quod sibi dicitur potest perfectae enim potestatis est hoc naturam posse facientis quod possit significare sermo dicentis atque ita cum quidquid dici potest id ipsum et effici possit tenet ueritatis naturam ea quae dictis exaequatur operatio non est itaque dei filius deus falsus nec deus adoptiuus nec deus connuncupatus sed deus uerus et non necesse est aliquid e diuerso demonstrare per quod non sit deus uerus mihi enim sufficit in eo dei nomen atque natura deus enim est per quem facta sunt omnia hoc mihi de eo creatio mundi locuta est exaequatur deus deo nomine exaequatur ueritati ueritas opere ut significatio est dei potentis in dicto ita intelligentia est dei potentis in facto et post haec quaero in patris et filii confessione qua auctoritate naturae ueritas denegetur quam et uirtus nominis et nomen uirtutis impleuit obiecta ex euangeliis adducta alibi diluentur cur ueritas non intelligitur nisi obiecta falsa esse euincantur meminisse autem legentem oportet non me immemorem aut diffidentem earum quae obiici soleant quaestionum de his nunc tacere neque enim hoc quod dici solet pater maior me est ioan xiu et caetera huiusmodi similia aut ignorantur aut non intelliguntur ut non per haec ipsa ueri dei in filio natura doceatur sed ordinem responsionis nostrae eum esse conuenit qui erat propositionis aduersae ut uestigia impiae institutionis gressus hic piae praedicationis inculcans ipsa illa prima euadentis in hoc profanum irreligiosumque iter fallacis doctrinae signa deleret dilatis igitur atque in postremum reseruatis euangelicis atque apostolicis praeconiis omnis interim nobis de lege et prophetis aduersus impios pugna sit ementitam eorum ac fallacem peruersitatem his ipsis interim quibus fallere tentant dictis coarguentibus neque enim aliter ueritas intelligi potest quam si falsa ea esse quae ueritati obiecta sunt detegantur et hoc quidem mentientium absolutiore dedecore si mendacia ipsa proficiant ueritati et quidem sensu humanae opinionis commune iudicium est nequaquam ueris falsa sociari neque haec rerum genera mutuo sibi assensu contineri quia per generis differentiam aduersante natura numquam dissidentia coeant nec diuersa consentiant nec sibi inuicem aliena communia sint pater dicens faciamus aequalem sibi significat cui id dicit quae cum ita sint interrogo inter uerum et falsum deum quomodo hoc dictum intelligatur faciamus hominem ad imaginem et similitudinem nostram uerba sensum enuntiant sensus rationis est motus rationis motum ueritas incitat ex uerbis igitur sensum sequamur ex sensu rationem intelligamus et ex ratione ueritatem apprehendamus cui enim dicitur faciamus hominem ad imaginem et similitudinem nostram quaero in quo non secundum eum uerus sit qui sibi dicat nam sine dubio dictum hoc ex affectu sensuque dicentis est ergo qui dicit faciamus significat secum ad faciendum non dissentientem non alienum non infirmum sed qui potens sit ad id unde est sermo faciendum hoc ergo sine dubio sensisse qui loquitur quia id locutus est intelligendus est dicens ad imaginem nostram unam sibi cum filio naturam indicat ut plenior autem naturae atque operationis ueritas doceretur qui sensum suum per uerba eloquebatur sensus quoque rationem ex natura cum ueritate subiecit dicens ad imaginem et similitudinem nostram ubi est hic falsus deus cui uerus deus dicit ad imaginem et similitudinem nostram nostram non habet unionem non habet diuersitatem non habet discretionem homo enim ad communem fit secundum ueritatem sermonis imaginem communio autem falso ueroque non competit deus qui loquitur ad deum loquitur ad patris et filii imaginem homo conditur nomen non discrepat natura non differt una enim est imaginis ad quam homo creatus est species et inter haec ueritas ubi deperit manente inter utrumque et facti communione et communis imaginis ueritate nondum absoluendae huius quaestionis mihi tempus est posterius enim demonstrabimus in quam imaginem dei patris et dei filii homo conditus sit nunc interim hoc tenemus an uerus deus non sit cui uerus deus dixerit faciamus hominem ad imaginem et similitudinem nostram discerne si quid potes in hac imaginis communione uerum atque falsum et haeretico furore haec indissecabilia decide unum enim sunt quorum imaginis et similitudinis unum est homo factus exemplum homo faciendus ad imaginem patris et filii fit ad imaginem dei sed sequamur ordinem lectionis ut ueritas semper sibi cohaerens non demutetur offendiculo falsitatis et fecit deus hominem ad imaginem dei fecit eum imago communis est deus ad imaginem dei hominem fecit qui uerum deum filium dei denegat quaero ad cuius dei imaginem a deo factum hominem intelligat meminerit tamen semper per filium omnia ne forte haeretica intelligentia operationem sibi dei patris coaptet si igitur ad imaginem dei patris per filium deum homo conditur conditur quoque ad imaginem filii quia nemo filio dictum denegat ad imaginem et similitudinem nostram tenuit ergo sermo diuinus rationem ueritatis in dictis quam opus explebat in factis ut hominem ad imaginem dei deus figuraret ut deum significaret nec ueritatem deo adimeret cum et in communione imaginis esset deus uerus qui in opere efficiendo intelligebatur deus filius haeretici perstringuntur ex dictis o desperatae mentis furor perdite o stulta caecae impietatis temeritas audis deum et deum audis imaginem nostram quid tu subiicis uerum et non uerum quid inseris naturalem atque falsum quid sub religionis nomine religionem euertis quid per unum deum et unum deum uerum tentas ne deus uerus unus sit nondum uesanos spiritus tuos dictis euangelicis atque apostolicis suffoco in quibus pater et filius non persona sed natura unus et uerus deus uterque est interim te lex sola enecat numquid ait deum uerum et non deum uerum numquid aliter in utroque praeter quam naturae nomine usa est deum et deum dixit quae dixit deum unum sed quid tantum dixisse dico deum uerum et deum uerum per ueritatem imaginis praedicauit usa est in nuncupatione primum naturae nomine utitur deinceps in genere ueritate naturae cum enim qui fit secundum imaginem creatur utriusque non potest non ex uero consistere quod uterque deus uerus sit filius ut persona alius a patre angelus dei dictus est deus uero ut idem natura cur dictus sit angelus dei sed pergamus etiam nunc eo praedicationis nostrae itinere quo lex sancta de deo docuit angelus dei ad agar loquitur et idem angelus deus est sed forte idcirco non deus uerus est quia angelus dei est inferioris enim naturae uidetur hoc nomen et ubi nuncupatio est generis alieni ibi existimatur ueritas eiusdem generis non inesse et quidem iam superior liber inanitatem huius quaestionis ostendit in angelo enim officii potius quam naturae intelligentia est et propheta mihi testis est dicens qui facit angelos suos spiritus et ministros suos ignem urentem urens igitur ignis ille ministri eius sunt et ueniens spiritus angeli eius sunt per haec enim nuntiorum qui angeli nuncupantur ac ministrorum ostenditur uel natura uel uirtus fit ergo hic spiritus angelus uel hic ignis urens minister dei et haec natura eorum accipit nuntii et ministri officium uolens igitur lex immo per legem deus personam paterni nominis intimare deum filium angelum dei locuta est id est nuntium dei significationem enim officii testatur in nuntio naturae autem ueritatem confirmauit in nomine cum deum dixit hic autem nunc dispensationis est ordo non generis non enim aliud quam patrem et filium praedicamus et ita naturam nominum coaequamus ut ueritatem dei teneat ex innascibili deo dei unigeniti natiuitas missi autem et mittentis significatio hic non aliud quam patrem et filium docet caeterum ueritatem non adimit naturae neque in filio perimit natiuae diuinitatis proprietatem quia nemo ambigat naturam auctoris in filii natiuitate connasci ut ex uno consistat in unum quod per unum non discernatur ex uno atque ita unum sint per quod unus ex uno est hilarius fidei ardore scopum excedit o impatiens fidei calor et desiderati sermonis incontinens silentium iam enim et in superiori libro modum constitutae praedicationis excessimus cum quando impie dictum unum deum ab haereticis arguentes et deum atque deum a moise praedicatum docentes ad unius dei ueram et religiosam confessionem pia quamuis inconsiderata festinatione descendimus et nunc quoque alterius quaestionis negotio immorantes non tenuimus ordinem constitutum et dum de deo uero dei filio loquimur usque ad confessionem dei ueri in patre et filio feruentis spiritus ardore prorupimus sed tractatui suo fidei nostrae ueritas reseruetur quae cum inchoata sit ad securitatem legentis tractanda tamen atque absoluenda plenius est ad desperationem contradicentis angelus agar deum se ostendit dictis et gestis non affert itaque demutationem naturae nomen officii qui enim angelus dei est deus est non sit plane deus uerus si non res dei et locutus fuerit et gesserit in gentem enim magnam ismael adauget et nomini eius multiplicationes gentium pollicetur et quaero si hoc angeli opus est sin uero dei potestas est quid naturae aufers ueritatem cui ueritatis non adimis potestatem tenet itaque naturae uirtus ueritatis fidem et inter dispensationis suae salutaria mundo sacramenta qui deus uerus est nescit deus uerus aliquando non esse qui deus est deus uerus est et primum quaero quid significationis habeat deus uerus et non deus uerus non enim uerbi huius apprehendo rationem si dicatur mihi ignis est sed non est uerus ignis aut aqua est sed non est uera aqua et quaero in quo eiusdem generis ueritas a generis eiusdem ueritate dissentiat quod enim ignis est non potest esse ne uerus sit nec natura manens eo potest carere quod uera est perime aquae quod aqua est et per id poteris abolere ne uera sit caeterum si aqua maneat etiam in eo necesse est persistat ut uera sit potest ita demum natura perire si non sit uerum non potest non uera esse si maneat aut deus uerus est filius dei ut deus sit aut si non est uerus deus non potest etiam id esse quod deus est quia si natura non sit naturae non competit nomen si autem naturae in eo nomen est non potest ab eo ueritas abesse naturae quem in specie angeli agar deum dixit abraham in forma hominis adorauit adorando iustificatus est deum uerum adorauit sed forte in eo cum angelus dei deus dicitur adoptionis nomen indulgeatur et sit in eo nuncupatio dei potius quam ueritas si parum naturam in se dei tum cum angelus dei dictus est docuit in inferioris adhuc ab angelo naturae nomine intellige an ex se dei praestiterit ueritatem namque ad abraham homo locutus est sed abraham deum adorauit sed o pestifer haeretice deum abraham confessus est quem tu deum denegas quas promissas abrahae benedictiones impie exspectas non est tibi ille ut est gentium pater neque in familiam seminis sui per benedictiones fidei suae renatus euadis non de lapidibus abrahae filius excitaris sed natio uiperarum confessionis suae hostis exsistis non es israel dei non es abrahae successio non iustificatus ex fide es non enim deo credidisti per eam namque fidem iustificatus est et constitutus est abraham pater gentium per quam deum cui crediderat adorauit adorauit etenim beatus ille et fidelis patriarcha deum gen xuiii et accipe quam deum uerum cui ut ipse de se ait non impossibile est omne uerbum aut numquid non soli deo possibile est omne uerbum aut cui possibile est omne uerbum quaero quid desit de deo uero iudicem iustum agnouit deus solus est iustus iudex ex ipsis haereticis et rogo quis est deus hic sodomae et gomorrhae euersor pluit enim dominus a domino numquid non uerus dominus a uero domino aut quid aliud quam dominus a domino uel quid praeter significationem personae in domino ac domino coaptabis et memento quod quem solum uerum deum nosti hunc eumdem solum iustum iudicem sis professus et intellige quod dominus qui pluit a domino non occidens iustum cum impio omnem iudicans terram et dominus et iustus iudex est et pluit a domino et inter haec quem solum iustum iudicem dixeris quaero a domino enim dominus pluit et hunc iustum iudicem non negabis qui pluit a domino abraham enim dixit pater gentium non utique infidelium nullo modo facies hoc uerbum ut occidas iustum cum impio et erit iustus tamquam impius nullo modo qui iudicas terram facies hoc iudicium hunc ergo deum iustum iudicem necesse est et uerum deum esse tuo te impie teneo mendacio nondum ex euangeliis deum iudicem profero lex mihi iudicem deum locuta est adime filio quod iudex est ut auferas quod deus uerus est eum enim solum uerum deum quem solum iudicem iustum professus es et quem iustum iudicem doces hunc non potes secundum te uerum deum negare qui iudex est dominus est potens ad omne uerbum est benedictionum aeternarum sponsor est piorum impiorumque iudex est abrahae deus est ab eo adoratus est ementire saltem aliquid per hanc impiam et stultam uerbi tui impudentiam unde non uerus est filius hoc patribus est uisus quod natus est sine damno naturae suae non perimunt naturae ueritatem coelestis misericordiae sacramenta sed nec sanctorum fidem species quae ad fidei uisionem coaptantur eludunt sacramenta enim legis misterium dispensationis euangelicae praefigurant ut patriarcha uideat et credat quod apostolus contemplatur et praedicat namque cum lex umbra sit futurorum ueritatem corporis umbrae species expressit et deus in homine et uidetur et creditur et adoratur qui secundum plenitudinem temporis esset in homine gignendus namque ad uisum species praefiguratae ueritatis assumitur uisus est autem tum sub lege tantum deus in homine non natus est mox etiam hoc quod est uisus et natus est ad ueritatem uero nascendi familiaritas proficit assumptae ad contemplandum formam speciei illic homo per deum secundum naturae nostrae infirmitatem uidendus assumitur hic pro naturae nostrae infirmitate nascitur quod erat uisum accipit umbra corpus euangelicis temporibus et species ueritatem et uisio naturam non tamen deus a se demutatur cum in homine nobis aut uidetur aut nascitur familiari inter se proprietate et natiuitatis et uisus ut quod natum est uisum sit et quod uisum est nasceretur et quia nondum nobis collationis euangelicae ac propheticae locus est institutum interim ex lege ordinem persequamur probaturi enim postea ex euangeliis uerum dei filium natum in homine fuisse nunc uisum interim patriarchis in specie hominis dei filium deum uerum docemus ex lege namque cum abrahae homo uisus est et deus adoratus et iudex praedicatus et cum pluit dominus a domino non ambigitur quin quod pluit dominus a domino ad significationem patris et filii lex loquatur neque rursum existimandum est quod patriarcha nescierit quin deum uerum adoraret quem deum intelligens adorabat uerbi incarnati fidem haeretici non capiunt cur euangelia ex lege sunt habet autem non exiguam perfidiae impietas ad intelligentiam uerae fidei difficultatem augustum enim irreligiositate sensum religiosae doctrinae institutio non adit ex quo fit ut quae ad sacramentum salutis humanae deus in homine nascendo gessit mens irreligiosa non capiat dum opus salutis suae non intelligit dei esse uirtutem et contemplando partum natiuitatis infantiae infirmitatem pueritiae profectum iuuentutis aetatem corporis passiones et passionum crucem et crucis mortem per haec non sentiunt deum uerum cum haec in se ad naturam genuerit quae sibi non erant antea in ueritate naturae ita ut naturae non amitteret ueritatem neque homo factus deus esse desineret cum qui deus est homo esse coepisset non intelligentes non nisi ex ueri dei uirtute esse ut quod non esset esset nec tamen quod esset esse desineret cum naturae infirmis assumptio non esset nisi ex potentis uirtute naturae quae cum in eo quod esset maneret posset tamen esse quod non erat o haeretica imprudentia et stulta mundi sapientia opprobrium christi non intelligens dei esse uirtutem et stultitiam fidei non sentiens dei esse sapientiam deus ergo idcirco tibi christus non est quia qui erat nascitur quia qui indemutabilis est crescit aetate quia impassibilis patitur quia uiuens moritur quia mortuus uiuit quia omnia in eo contra naturam sunt rogo hoc quid aliud est quam omnipotentem esse quod deus est nondum uos sacra et ueneranda euangelia contingo ut ex uobis christus iesus in his passionibus deus sit ex lege enim estis et oportet eam docere quod per assumptam infirmitatem non amittat deus esse qui deus est sacramentum enim fidei uestrae misteriorum suorum uirtute testata est iacob in lucta deum uidit non oculis corporis sed fidei adesto adesto nunc mecum fidei tuae spiritu aduersus uenenata infidelitatis sibila sancte et beate patriarcha iacob et in lucta hominis inualescens benedici te ab eo fortior deprecare non hoc oculis tui corporis cernis quod uisu fidei tuae sentis infirmus secundum te homo est sed anima tua secundum uisum deum saluata est iacob in lucta es post fidem postulatae benedictionis israel es subditur tibi secundum carnem homo ad misterium passionis in carne deum in carnis infirmitate non nescis ad sacramentum benedictionis in spiritu nec adspectus impedit quin fides maneat nec infirmitas auocat quin benedictio postuletur nec homo efficit quin qui homo est deus sit nec qui deus est non deus uerus est quia non potest non deus uerus esse qui deus est et benedicendo et transferendo et nuncupando filius ex alio uiso iacob deus uerus ostenditur deus non intelligitur nisi per deum tenet adhuc sacramenti euangelici ordinem legis umbra et apostolicae doctrinae ueritatem misteriis suis ueri aemula praefigurat in uisu somnii beatus iacob deum uiderat si euangelica fides per deum filium ad deum patrem habet aditum et non potest deus nisi per deum intelligi nunc deus qui honorem deo incumbenti in scalam coeli postulat doce unde non uerus sit aut quae in utroque naturae diuersitas est ubi eiusdem naturae unum atque idem nomen est deus uisus est deus de uiso deo loquitur non potest deus nisi per deum intelligi sicuti nec honorem a nobis deus nisi per deum accipit namque honorandus esse non intelligetur nisi iste docuerit honorandum nec deus scietur nisi hic deus scitus sit habet dispensatio sacramentorum suum ordinem ad dei honorem per deum docemur tenet natura suum nomen non aliud uterque quam deus est et inter patris et filii naturae unius nomen unum quaero quomodo deus filius a se possit degenerare ne uerus sit ad hoc non sufficit saecularis 