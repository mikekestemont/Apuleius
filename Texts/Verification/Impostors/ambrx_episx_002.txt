in orientalibus autem partibus cognouimus quidem summo gaudio atque laetitia eiectis arianis qui ecclesias uiolenter inuaserant sacra dei templa per solos catholicos frequentari sed tamen quoniam inuidia diaboli numquam quiescere solet inter ipsos catholicos audimus crebras dissensiones esse impacatamque discordiam totoque confundimur affectu quod innouata pleraque comperimus eosque grauari nunc quos oportuit adiuuari qui in nostra semper communione durabant denique alexandrinae ecclesiae timotheus episcopus sed et antiochenae paulinus qui semper communionis nobiscum intemeratam habuere concordiam dissensionibus aliorum quorum fides superioribus temporibus haesitabat feruntur urgeri quos quidem si fieri potest et fides plena commendat ad consortia nostra optamus adiungi sed ita ut uetustae communionis sociis sua praerogatiua seruetur quorum nobis non superflua cura est primo omnium quia communionis societas nullam debet habere offensam deinde quia utriusque partis dudum accepimus litteras praecipueque illorum qui in antiochena ecclesia dissidebant et quidem nisi hostilis impedimento fuisset irruptio aliquos etiam de nostro numero disposueramus illo dirigere qui sequestres et arbitri refundendae si fieri posset pacis existerent sed quia studia nostra tunc temporis habere effectum per tumultus publicos nequiuerunt oblatas pietati uestrae opinamur preces nostras quibus iuxta partium factum poposcimus ut altero decedente penes superstitem ecclesiae iura permanerent nec aliqua superordinatio ui attentaretur ideoque petimus uos clementissimi et christiani principes ut et alexandriae sacerdotum catholicorum omnium concilium fieri censeatis qui inter se plenius tractent atque definiant quibus impertienda communio quibusque seruanda sit nam etsi alexandrinae ecclesiae semper dispositionem ordinemque tenuerimus et iuxta morem consuetudinemque maiorum eius communionem indissolubili societate ad haec usque tempora seruemus tamen ne aut aliqui uideantur esse posthabiti qui etiam pacto quod stare uolumus communionem nostram rogarunt aut illius pacis et societatis fidelium neglecta compendia id obsecramus ut cum inter se coetu pleniore tractauerint etiam auxilia decretis sacerdotalibus uestrae pietatis aspirent et nobis deferri in notitiam censeatis ne titubanti nutemus affectu sed laeti atque securi pietati uestrae apud deum omnipotentem agamus gratias non solum quia exclusa perfidia est sed quia catholicis fides et concordia est restituta quod a uobis africanae et gallicanae ecclesiae per legatos obsecrant hoc est ut toto uobis faciatis in orbe episcopos debitores licet non mediocre sit debitum quod uirtuti uestrae debetur ad deprecandam autem clementiam uestram et impetranda quae poscimus legatos fratres et compresbiteros nostros direximus quos petimus ut et clementer audire dignemini et redire maturius censeatis actis theodosio gratiis de restitutis in basilicas orthodoxis et dolore suo propter ecclesiae turbas significato episcopum antiochiae mortuo meletio subrogatum queritur et ut nectarius constantinopoli post maximum ordinatus loco cedat uel de utriusque ordinatione in sinodo romae pronuntietur petit beatissimo imperatori et clementissimo principi theodosio ambrosius et caeteri episcopi italiae sanctum animum tuum deo omnipotenti pura et sincera fide deditum sciebamus sed recentibus cumulasti beneficiis quod catholicos ecclesiis reddidisti imperator auguste atque utinam catholicos ipsos reuerentiae ueteri reddidisses ut nihil nouarent contra praescripta maiorum nec temere uel seruanda rescinderent uel rescindenda seruarent itaque dolentius forte quam inconsultius ingemiscimus imperator facilius expelli potuisse haereticos quam inter catholicos conuenire quanta enim nuper confusio facta sit explicari non potest scripseramus dudum ut quoniam antiochena ciuitas duos haberet episcopos paulinum atque meletium quos fidei concinere putabamus aut inter ipsos pax et concordia saluo ordine ecclesiastico conueniret aut certe si quis eorum altero superstite decessisset nulla subrogatio in defuncti locum superstite altero gigneretur at nunc meletio defuncto paulino superstite quem in communione nostra mansisse consortia quae a maioribus inoffense ducta testantur contra fas atque ecclesiasticum ordinem in locum meletii non tam subrogatus quam superpositus asseritur atque hoc factum allegatur consensione et consilio nectarii cuius ordinatio quem ordinem habuerit non uidemus namque in concilio nuper cum maximus episcopus alexandrinae ecclesiae communionem manere secum lectis petri sanctae memoriae uiri litteris prodidisset eiusque intra priuatas aedes quia ariani ecclesiae basilicas adhuc tenebant secretum esse mandatoribus episcopis ordinantibus dilucida testificatione docuisset nihil habuimus beatissime principum in quo de episcopatu eius dubitare possemus cum uim sibi repugnanti a plerisque etiam de populo et clero testatus esset illatam tamen ne absentibus partibus praesumpte aliquid definisse uideremur clementiam tuam datis litteris putauimus instruendam ut ei consuleretur ex usu publicae pacis atque concordiae quia reuera aduertebamus gregorium nequaquam secundum traditionem patrum constantinopolitanae ecclesiae sibi sacerdotium uindicare nos igitur in sinodo ea quae totius orbis episcopis uidebatur esse praescripta nihil temere statuendum esse censuimus adeo ipso tempore qui generale concilium declinauerunt constantinopolique gessisse dicuntur nam cum cognouissent ad hoc partium uenisse maximum ut causam in sinodo ageret suam cum eum sicut diximus experiri uelle aduersum eos qui episcopatum eius abnuerant comperissent praestolari utique etiam nostram super eo sententiam debuerunt non praerogatiuam uindicamus examinis sed consortium tamen debuit esse communis arbitrii postremo prius constare oportuit utrum huic abrogandum quam alii conferendum sacerdotium uideretur ab his praesertim a quibus se maximus uel destitutum uel appetitum iniuria querebatur itaque cum maximum episcopum receperunt in communionem nostra consortia quoniam eum a catholicis constitit episcopis ordinatum nec ab episcopatus constantinopolitani putauimus petitione remouendum cuius allegationem praesentibus partibus aestimauimus esse pendendam nectarium autem cum nuper nostra mediocritas constantinopoli cognouerit ordinatum cohaerere communionem nostram cum orientalibus partibus non uidemus praesertim cum ab iisdem nectarius dicitur illico sine communionis consortio destitutus a quibus fuerat ordinatus non mediocris igitur hic scrupulus nec quaedam nos angit de domestico studio et ambitione contentio sed communio soluta et dissociata perturbat nec uidemus eam posse aliter conuenire nisi aut is reddatur constantinopoli qui prior est ordinatus aut certe super duorum ordinatione sit in urbe roma nostrum orientaliumque concilium neque enim indignum uidetur auguste ut romanae ecclesiae antistitis finitimorumque et italorum episcoporum debeant subire tractatum qui unius acholii episcopi ita exspectandum esse putauerunt iudicium ut de occidentalibus partibus constantinopolim euocandum putarent si quid uni huic reseruatum est quanto magis pluribus reseruandum est nos autem a beatissimo principe fratre tuae pietatis admoniti ut tuae clementiae scriberemus imperio postulamus ut ubi una communio est commune uelit esse iudicium concordantemque consensum theodosio quod restituendae inter orientalem atque occidentalem ecclesiam unitati operam dedisset commendato episcopi cur de ea re superiorem scripserint epistolam exponunt addunt curae etiam sibi fuisse ut fautores apollinaris condemnarentur postremo nec se concilium petendo iniuriam cuipiam intulisse nec a maiorum instituto usquam defecisse asserunt beatissimo imperatori et clementissimo principi theodosio ambrosius et caeteri episcopi italiae fidei tuae diffusa toto orbe cognitio intimum nostrae mentis demulsit affectum eoque ut haec quoque gloria tuo imperio crearetur quod unitatem reddidisse occidentalium iuxta atque orientalium ecclesiis uidereris clementiam tuam obsecrandam pariter ac super ecclesiasticis negotiis instruendam nostris litteris aestimauimus imperator tranquillissime ac fidelissime dolori enim erat inter orientales atque occidentales interrupta sacrae communionis esse consortia silemus iam quorum errore quorumue delicto ne serere fabulas et alloquia cassa uideamur nec nos tentasse poenitet quod intentatum caderet in culpam isto enim saepe arguebamur quod posthabere orientalium societatem et refutare gratiam uideremur laborem quin etiam nobis indicendum putauimus non pro italia quae iamdudum ab arianis quieta atque secura est nec ulla haereticorum perturbatione uexatur non inquam pro nobis quia non quaerimus quae nostra sunt sed quae sunt omnium non pro gallia atque africa quae omnium sacerdotum concordi societate potiuntur sed ut ea quae communionem nostram de orientis parte turbauerunt cognoscerentur in sinodo et omnis e medio scrupulus tolleretur non solum enim de his de quibus clementia tua dignata est scribere sed etiam de illis qui dogma nescio quod apollinaris asseritur in ecclesiam conantur inducere nos pleraque mouerunt quae partibus fuerant resecanda praesentibus ut conuictus in dogmate nouo et redargutus in errore nequaquam sub generali fidei lateret nomine sed illico quod doctrinae magisterio non teneret et officium deponeret et uocabulum sacerdotis nec fibrae aliquae posthac fallere cupientibus et praestigiarum commenta remanerent nam qui conuictus non fuerit praesentibus partibus quod uere augusto principalique responso tua clementia definiuit referendam semper ansulam quaestionis arripiet eo igitur obsecrauimus sacerdotale concilium ut nemini liceret mendacium in absentem componere et in concilio discuteretur quid esset in uero itaque non cadit in eos intentionis uel facilitatis ulla suspicio qui omnia praesentibus partibus obseruarunt sane allegata texuimus non definiendi sed instruendi gratia et qui iudicium petiuimus non deferimus praeiudicium neque ullum eorum aestimandum conuicium fuit cum rogarentur ad concilium sacerdotes quorum frequenter praesentior absentia fuit quando in commune consuluit neque enim uel nos aestimauimus esse conuicium cum unus constantinopolitanae ecclesiae presbiter paulus nomine intra achaiam sinodum orientalium iuxta atque occidentalium postulauerit aduertit clementia tua non fuisse irrationabile postulatum quod etiam ab orientalibus est petitum sed quia illirici suspecta mouetur ideo maritima ac tutiora quaesita sunt neque plane nos tamquam ex forma aliquid innouauimus sed sanctae memoriae athanasii qui quasi columen fidei fuit et ueteris sanctitatis patrum nostrorum in conciliis definita seruantes non euellimus terminos quos posuerunt patres nostri nec haereditariae communionis iura uiolamus sed debitam uestro imperio honorificentiam reseruantes studiosos nos pacis et quietis ostendimus imperatorum esse religionem tueri nec ab eis instaurationem superstitionis postulandam nullam ergo illorum habendam rationem a quibus quidpiam contra fidei christianae decus flagitatur falso petitionem senatus nomine oblatam esse cum ei christiani senatores non consenserint de hoc referri oportere ad theodosium et ad episcopos ualentinianum si priuilegia infidelibus concesserit ab ecclesia reiiciendum sed et fratris ac patris memoriae irrogaturum iniuriam de qua grauiter expostulantes inducuntur ambrosius episcopus beatissimo principi et christianissimo imperatori ualentiniano cum omnes homines qui sub ditione romana sunt uobis militent imperatoribus terrarum atque principibus tum ipsi uos omnipotenti deo et sacrae fidei militatis aliter enim salus tuta esse non poterit nisi unusquisque deum uerum hoc est deum christianorum a quo cuncta reguntur ueraciter colat ipse enim solus uerus est deus qui intima mente ueneretur dii enim gentium daemonia sicut scriptura dicit huic igitur deo uero quisquis militat et qui intimo colendum recipit affectu non dissimulationem non conniuentiam sed fidei studium et deuotionis impendit postremo si non ista consensum saltem aliquem non debet colendis idolis et profanis ceremoniarum cultibus exhibere nemo enim deum fallit cui omnia etiam cordis occulta manifesta sunt ergo cum a te imperator christianissime fides deo uero sit exhibenda cum ipsius fidei studium cautio atque deuotio miror quomodo aliquibus in spem uenerit quod debeas aras diis gentium tuo instaurare praecepto ad usus quoque sacrificiorum profanorum praebere sumptum quod enim iamdudum uel fisco uel arcae est uindicatum de tuo magis conferre uidebere quam de suo reddere et de dispendiis queruntur qui numquam nostro sanguini pepercerunt qui ipsa ecclesiarum aedificia subruerunt petunt etiam ut illis priuilegia deferas qui loquendi et docendi nostris communem usum iuliani lege proxima denegarunt et priuilegia illa quibus saepe decepti sunt etiam christiani nonnullos enim illis priuilegiis partim per imprudentiam partim propter publicarum necessitatum molestias declinandas irretire uoluerunt et quia non omnes fortes inueniuntur etiam sub principibus christianis plerique sunt lapsi sed haec si iam sublata non essent auferenda tuo imperio comprobarem at cum per totum fere orbem a pluribus retro principibus inhibita interdictaque sint romae autem a fratre clementiae tuae augustae memoriae gratiano fidei uerae ratione sublata sint et datis antiquata rescriptis ne quaeso uel fideliter statuta conuellas uel fraterna praecepta rescindas de negotiis ciuilibus si quid statuit nemo putat esse temerandum et praeceptum de religione calcatur nullus obrepat iuniori aetati tuae siue ille gentilis est qui ista deposcit non debet mentem tuam uinculis suae superstitionis innectere sed proprio studio docere et admonere te debet quemadmodum uerae fidei studere debeas quando ille tanto motu ueri uana defendit deferendum meritis clarorum uirorum et ego suadeo sed deum certum est omnibus praeferendum si de re militari est consulendum debet exercitati in praeliis uiri exspectari sententia consilium comprobari quando de religione tractatus est deum cogita nullius iniuria est cui deus omnipotens antefertur habet ille sententiam suam inuitum non cogitis colere quod nolit hoc idem uobis liceat imperator et unusquisque patienter ferat si non extorqueat imperatori quod moleste ferret si ei extorquere cuperet imperator ipsis gentilibus displicere consueuit praeuaricantis affectus libere enim debet defendere unusquisque fidele mentis suae et seruare propositum quod si aliqui nomine christiani tale aliquid decernendum putant mentem tuam uocabula nuda non capiant nomina cassa non fallant quisquis hoc suadet sacrificat et quisquis hoc statuit tolerabilius tamen est unius sacrificium quam lapsus omnium totus hic christianorum periclitatur senatus si hodie gentilis aliquis imperator quod absit aram statueret simulacris et eo conuenire cogeret christianos ut sacrificantibus interessent ut oppleret anhelitus et ora fidelium cinis ex ara fauilla de sacrilegio fumus ex busto et in ea curia sententiam diceret ubi iurati ad aram simulacri in sententiam cogerentur persecutionem esse crederet christianus qui cogeretur tali optione ad senatum uenire quod fit plerumque nam et iniuriis conuenire coguntur te ergo imperatore christiani in aram iurare cogentur quid est iurare nisi eius quem testaris fidei tuae praesulem diuinam potentiam confiteri te imperatore hoc petitur et postulatur ut aram iubeas eleuari sumptum sacrificiis profanis dari sed hoc non potest sine sacrilegio decerni unde rogo te ne id decernas statuas uel in eiusmodi decreta subscribas conuenio fidem tuam christi sacerdos omnes conueniremus episcopi nisi incredibile hoc et repentinum ad aures peruenisset hominum quod tale aliquid esset uel in consistorio suggestum tuo uel a senatu petitum sed absit ut hoc senatus petisse dicatur pauci gentiles communi utuntur nomine nam et ante biennium ferme cum hoc petere tentarent misit ad me sanctus damasus romanae ecclesiae sacerdos iudicio dei electus libellum quem christiani senatores dederunt et quidem innumeri postulantes nihil se tale mandasse non congruere gentilium istiusmodi petitionibus non praebere consensum questi etiam publice priuatimque se non conuenturos ad curiam si tale aliquid decerneretur dignum est temporibus uestris hoc est christianis temporibus ut dignitas christianis senatoribus abrogetur quo gentilibus profanae deferatur uoluntatis effectus hunc libellum ego fratri clementiae uestrae direxi unde constitit non senatum aliquid de superstitionis impensis mandasse legatis sed fortasse dicatur cur dudum non interfuerint senatui cum ista peterentur satis loquuntur quid uelint qui non interfuerunt satis locuti sunt qui apud imperatorem locuti sunt et miramur tamen si priuatis resistendi romae eripiunt libertatem qui nolunt esse liberum tibi non iubere quod non probas seruare quod sentis et ideo memor legationis proxime mandatae mihi conuenio iterum fidem tuam conuenio mentem tuam ne uel respondendum secundum huiusmodi petitionem gentilium censeas uel in eiusmodi responsa sacrilegium subscriptionis adiungas certe refer ad parentem pietatis tuae principem theodosium quem super omnibus fere maioribus causis consulere consuesti nihil maius est religione nihil sublimius fide si ciuilis causa esset diuersae parti responsio seruaretur causa religionis est episcopus conuenio detur mihi exemplum missae relationis ut ego plenius respondeam et sic de omnibus consultus clementiae tuae parens respondere dignetur certe si aliud statuitur episcopi hoc aequo animo pati et dissimulare non possumus licebit tibi ad ecclesiam conuenire sed illic non inuenies sacerdotem aut inuenies resistentem quid respondebis sacerdoti dicenti tibi munera tua non quaerit ecclesia quia templa gentilium muneribus adornasti ara christi dona tua respuit quoniam aram simulacris fecisti uox enim tua manus tua et subscriptio tua opus est tuum obsequium tuum dominus iesus recusat et respuit quoniam idolis obsecutus es dixit enim tibi non potestis duobus dominis seruire priuilegia tua sacratae deo uirgines non habent et uindicant uirgines uestae cur sacerdotes dei requiris quibus petitiones profanas gentilium praetulisti alieni erroris societatem suscipere non possumus quid respondebis his uerbis puerum esse te lapsum omnis aetas perfecta christo est omnis deo plena pueritia fidei non probatur paruuli etiam christum intrepido aduersus persecutores ore confessi sunt quid respondebis germano tuo nonne tibi dicet uictum me esse non credidi quia te imperatorem reliqui mori non dolui quia te haeredem habebam imperio me decedere non ingemui quia imperia mea praesertim de religione diuina omnibus saeculis mansura credebam hos ergo titulos piae uirtutis erexeram has de saeculo manubias haec spolia de diabolo has ego de aduersario omnium exuuias offerebam in quibus aeterna uictoria est quid mihi plus potuit meus hostis auferre abrogasti decreta mea quod adhuc ille qui contra me leuauit arma non fecit nunc grauius telum corpore recipio quod a fratre mea statuta damnantur meliore parte mei apud te periclitor illa enim mors corporis ista uirtutis est nunc mihi abrogatur imperium et quod est grauius abrogatur a tuis abrogatur a meis et id abrogatur quod in me etiam mei aduersarii praedicarunt si uolens acquieuisti damnasti fidem meam si inuitus cessisti prodidisti tuam ergo quod grauius est et in te periclitor quid respondebis etiam patri qui te maiore dolore conueniet dicens de me fili pessime iudicasti qui putasti quod ego gentilibus conniuentiam praestitissem nemo ad me detulit aram esse in illa romana curia numquam tantum nefas credidi quod in communi illo christianorum gentiliumque concilio sacrificarent gentiles hoc est insultarent gentiles praesentibus christianis et inuiti christiani interesse sacrificiis cogerentur multa et diuersa crimina me imperante commissa sunt ultus sum quaecumque sunt deprehensa si quis tunc latuit debet ergo dicere me probasse quod ad me nemo detulerat de me pessime iudicasti si mihi superstitio aliena non fides mea seruauit imperium unde cum id aduertas imperator deo primum deinde patri et fratri iniurias irrogari si quid tale decernas peto ut id facias quod saluti tuae apud deum intelligis profuturum imperatoribus supplicat senatus nomine ut ueteres religiones instaurentur ac reparetur ara uictoriae ut ad eam iusiurandum exigatur more antiquo non enim superiores principes in eo imitandos quod eam sustulere sed in eo quod alios ritus non sustulerunt hoc ab eis romam poscere et profecto sine damno aerarii concedi posse iniquum autem illud habendum quod bona sibi legata uestales sacrificique adire prohibeantur quam rem dii ulti dicuntur immissa fame negat denique dicendum quod petit sumptum publicum et orationem cohortando imperatores ad postulata sibi praestanda claudit ubi primum senatus amplissimus semperque uester subiecta legibus uitia cognouit et a principibus piis uidit purgari famam proximorum temporum boni saeculi auctoritatem secutus euomuit diu pressum dolorem atque iterum me querelarum suarum iussit esse legatum cui ideo diui principis denegata est ab improbis audientia quia non erat iustitia defutura domini imperatores ualentiniane theodosi et arcadi incliti uictores ac triumphatores semper augusti gemino igitur functus officio et ut praefectus uester gesta publica prosequor et ut legatus ciuium mandata commendo nulla est hic dissensio uoluntatum quia iam credere homines desierunt aulicorum se studio praestare si discrepent amari coli diligi maius imperio est quis ferat obfuisse reipublicae priuata certamina merito illos senatus insequitur qui potentiam suam famae principis praetulerunt noster autem labor pro clementia uestra ducit excubias cui enim magis commodat quod instituta maiorum quod patriae iura et fata defendimus quam temporum gloriae quae tum maior est cum uobis contra morem parentum intelligitis nil licere repetimus igitur religionum statum qui reipublicae diu profuit certe numerentur principes utriusque sectae utriusque sententiae proximus eorum ceremonias patrum coluit recentior non remouit si exemplum non facit religio ueterum faciat dissimulatio proximorum quis ita familiaris est barbaris ut aram uictoriae non requirat cauti in posterum sumus et talium rerum ostenta uitamus reddatur tamen saltem nomini honor qui numini denegatus est multa uictoriae debet aeternitas uestra et adhuc plura debebit auersentur hanc potestatem quibus nihil profuit uos amicum triumphis patrocinium nolite deserere cunctis potentia ista uotiua est nemo colendam neget quam profitetur optandam quod si huius ominis non esset iusta uitatio ornamentis saltem curiae decuit abstinere praestate oro uos ut ea quae pueri suscepimus senes posteris relinquamus consuetudinis amor magnus est merito diui constantii factum diu non stetit omnia uobis exempla uitanda sunt quae mox remota didicistis aeternitatem curamus famae et nominis uestri ne quid futura aetas inueniat corrigendum ubi in leges uestras et uerba iurabimus qua religione mens falsa terrebitur ne in testimoniis mentiatur omnia quidem deo plena sunt nec ullus perfidis tutus est locus sed plurimum ualet ad metum delinquendi etiam praesentia religionis urgeri illa ara concordiam tenet omnium illa ara fidem conuenit singulorum neque aliquid magis auctoritatem facit sententiis nostris quam quod omnia quasi iuratus noster ordo decernit patebit ergo sedes profana periuriis et hoc incliti principes mei probabile iudicabunt qui sacramento publico tuti sunt sed diuus constantius idem fecisse dicitur caetera potius illius principis aemulemur qui nihil tale esset aggressus si quis ante se alius deuiasset corrigit enim sequentem lapsus prioris et de reprehensione antecedentis exempli nascitur emendatio fas fuit ut parens ille clementiae uestrae in re adhuc noua non caueret inuidiam num potest etiam nobis eadem defensio conuenire si imitemur quod meminimus improbatum accipiat aeternitas uestra alia eiusdem principis facta quae in usum dignius trahat nil ille decerpsit sacrarum uirginum priuilegiis repleuit nobilibus sacerdotia romanis ceremoniis non negauit impensas et per omnes uias aeternae urbis laetum secutus senatum uidit placido ore delubra legit inscripta fastigiis deorum nomina percontatus est templorum origines miratus est conditores cumque alias religiones ipse sequeretur has seruauit imperio suus enim cuique mos suus cuique ritus est uarios custodes urbibus et cultus mens diuina distribuit ut animae nascentibus ita populis fatales genii diuiduntur accedit utilitas quae maxime homini deos asserit nam cum ratio omnis in operto sit unde rectius quam de memoria atque documentis rerum secundarum cognitio uenit numinum iam si longa aetas auctoritatem religionibus faciat seruanda est tot saeculis fides et sequendi sunt nobis parentes qui secuti sunt feliciter suos romam nunc putemus assistere atque his uobiscum agere sermonibus optimi principes patres patriae reueremini annos meos in quos me pius ritus adduxit utar cerimoniis auitis neque enim poenitet uiuam meo more quia libera sum hic cultus in leges meas orbem redegit haec sacra annibalem a moenibus a capitolio senonas repulerunt ad hoc ergo seruata sum ut longaeua reprehendar uidero quod instituendum putatur sera tamen et contumeliosa emendatio senectutis ergo diis patriis diis indigetibus pacem rogamus aequum est quidquid omnes colunt unum putari eadem spectamus astra commune coelum est idem nos mundus inuoluit quid interest qua quisque prudentia uerum requirat uno itinere non potest perueniri ad tam grande secretum sed haec otiosorum disputatio est nunc preces non certamina offerimus quanto commodo sacri aerarii uestri uestalium uirginum praerogatiua detracta est sub largissimis imperatoribus denegatur quod parcissimi praestiterunt honor solus est in illo uelut stipendio castitatis ut uitae earum capiti decus faciunt ita insigne ducitur sacrificii uacare muneribus nudum quodammodo nomen immunitatis requirunt quoniam paupertate a dispendio tutae sunt itaque amplius laudi earum tribuunt qui aliquid rei detrahunt siquidem saluti publicae dicata uirginitas crescit merito cum caret praemio absint ab aerarii uestri puritate ista compendia fiscus bonorum principum non sacerdotum damnis sed hostium spoliis augeatur ullumne lucrum compensat inuidia et quia auaritia in mores uestros non cadit hoc miseriores sunt quibus subsidia uetera decerpta sunt etenim sub imperatoribus qui alieno abstinent qui resistunt cupiditati ad solam detrahitur amittentis iniuriam quod desiderium non mouet auferentis agros etiam uirginibus et ministris deficientium uoluntate legatos fiscus retentat oro uos iustitiae sacerdotes ut urbis uestrae sacris reddatur priuata successio dictent testamenta securi et sciant sub principibus non auaris stabile esse quod scripserint delectet uos ista felicitas generis humani coepit causae huius exemplum sollicitare morientes ergo romanae religiones sub romana iura non pertinent quod nomen accipiet ablatio facultatum quas nulla lex nullus casus fecit caducas capiunt legata liberti seruis testamentorum iusta commoda non negantur tantum nobiles uirgines et fatalium sacrorum ministri excluduntur praediis haereditate quaesitis quid iuuat saluti publicae castum corpus dicare et imperii aeternitatem coelestibus fulcire praesidiis armis uestris aquilis uestris amicas applicare uirtutes pro omnibus efficacia uota suscipere et ius cum omnibus non habere itaque melior est seruitus quae hominibus impenditur rempublicam laedimus cui numquam expedit ut ingrata sit nemo me putet solam causam religionum tueri ex huiusmodi facinoribus orta sunt cuncta romani generis incommoda honorauerat lex parentum uestales uirgines ac ministros deorum uictu modico iustisque priuilegiis stetit muneris huius integritas usque ad degeneres trapezitas qui ad mercedem uilium baiulorum sacrae castitatis alimenta uerterunt secuta est hoc factum fames publica et spem prouinciarum omnium messis aegra decepit non sunt haec uitia terrarum nihil imputamus astris nec rubigo segetibus obfuit nec auena fruges necauit sacrilegio annus exaruit necesse enim fuit perire omnibus quod religionibus negabatur c certe si est huius mali aliquod exemplum imputemus tantam famem uiribus annorum grauis hanc sterilitatem aura constrinxit siluestribus arbustis uita producitur et rursus ad dodonaeas arbores plebis rusticae inopia conuolauit quid tale prouinciae pertulerunt cum religionum ministros honor publicus pasceret quando in usum hominum concussa quercus quando uulsae sunt herbarum radices quando alternos regionum defectus deseruit fecunditas mutua cum populo et uirginibus sacris a communis esset annona commendabat enim terrarum prouentus uictus antistitum et remedium magis quam largitas erat an dubium est semper pro copia omnium datum quod nunc inopia omnium uindicauit dicet aliquis sumptum publicum denegatum alienae religionis impendiis absit a bonis principibus ista sententia ut quod de communi quibusdam tributum est in iure fisci esse uideatur nam cum respublica de singulis constet quod ab ea proficiscitur sit rursus proprium singulorum omnia regitis sed suum cuique seruatis plusque apud uos iustitia quam licentia ualet consulite certe munificentiam uestram an haec publica uelit existimari quae in alios transtulistis semel honori urbis delata compendia desinunt esse tribuentium et quod a principio beneficium fuit usu atque aetate fit debitum inanem igitur metum diuino animo uestro tentat incutere si quis asserit conscientiam uos habere praebentium nisi detrahentium subieritis inuidiam faueant clementiae uestrae sectarum omnium arcana praesidia et haec maxime quae maiores uestros aliquando iuuerunt uos defendant a nobis colantur eum religionum statum petimus qui diuo parenti culminis uestri seruauit imperium qui fortunato principi legitimos suffecit haeredes spectat senior ille diuus ex arce siderea lacrimas sacerdotum et se culpatum putat more uiolato quem libenter ipse seruauit c praestate etiam diuo fratri uestro alieni consilii correctionem tegite factum quod senatui displicuisse nesciuit siquidem constat ideo exclusam legationem ne ad eum iudicium publicum perueniret pro existimatione est temporum superiorum ut non dubitetis abolere quod probatum est principis non fuisse relationi simmachi respondet ambrosius et post conciliatam sibi ualentiniani beneuolentiam tria in eadem relatione praecipua capita aggreditur nam prosopopoeiae qua roma priscos suos ritus poscere fingebatur alia eiusdem romae contraria efflagitantis opponitur cum uestalibus et sacrificulis uirgines sacrae et christi sacerdotes comparantur ac tandem quod sublatas illas ceremonias famem ultam fuisse dictitabatur id uanum esse inuictissimis argumentis demonstratur cum uir clarissimus praefectus urbis simmachus ad clementiam tuam retulisset ut ara quae de urbis romae curia sublata fuerat redderetur loco et tu imperator licet adhuc in minoris aeui tirocinio florentibus nouus annis fidei tamen uirtute ueteranus obsecrata gentilium non probares eodem quo comperi puncto libellum obtuli quo licet comprehenderim quae suggestioni necessaria uiderentur poposci tamen exemplum mihi relationis dari itaque non fidei tuae ambiguus sed prouidus cautionis et pii certus examinis hoc sermone relationis assertioni respondeo hoc unum petens ut non uerborum elegantiam sed uim rerum exspectandam putes aurea enim sicut scriptura diuina docet est lingua sapientium litteratorum quae phaleratis dotata sermonibus et quodam splendentis eloquii uelut coloris pretiosi corusco resultans capit animorum oculos specie formosi uisuque perstringit sed aurum hoc si diligentius manu tractes foris pretium intus metallum est uolue quaeso atque excute sectam gentilium pretiosa et grandia sonant ueri effeta defendunt deum loquuntur simulacrum adorant tria igitur in relatione sua uir clarissimus praefectus urbis proposuit quae ualida putauit quod roma ueteres ut ait suos cultus requirat et quod sacerdotibus suis uirginibusque uestalibus emolumenta tribuenda sint et quod emolumentis sacerdotum negatis fames secuta publica sit in prima propositione flebili roma quaestu sermonis illacrimat ueteres ut ait cultus ceremoniarum requirens haec sacra inquit hannibalem a moenibus a capitolio senonas repulerunt itaque dum sacrorum potentia praedicatur infirmitas proditur ergo hannibal diu sacris insultauit romanis et diis contra se dimicantibus usque ad muros urbis uincendo peruenit cur se obsideri passi sunt pro quibus deorum suorum arma pugnabant nam de senonibus quid loquar quos capitolii secreta penetrantes romanae reliquiae non tulissent nisi eos pauido anser strepitu prodidisset en quales templa 