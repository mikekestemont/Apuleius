epicuro ubi dicit nihil iustum esse natura et crimina uitanda esse quia uitari metus non posse hic consentiamus mala facinora conscientia flagellari et plurimum illi tormentorum esse eo quod perpetua illam sollicitudo urget ac uerberat quod sponsoribus securitatis suae non potest credere hoc enim ipsum argumentum est epicure natura nos a scelere abhorrere quod nulli non etiam inter tuta timor est multos fortuna liberat poena metu neminem quare nisi quia infixa nobis eius rei auersatio est quam natura damnauit ideo numquam fides latendi fit etiam latentibus quia coarguit illos conscientia et ipsos sibi ostendit proprium autem est nocentium trepidare male de nobis actum erat quod multa scelera legem et uindicem effugiunt et scripta supplicia nisi illa naturalia et grauia de praesentibus soluerent et in locum patientiae timor cederet uale xcuiii numquam credideris felicem quemquam ex felicitate suspensum fragilibus innititur qui aduenticio laetus est exibit gaudium quod intrauit at illud ex se ortum fidele firmumque est et crescit et ad extremum usque prosequitur cetera quorum admiratio est uulgo in diem bona sunt quid ergo non usui ac uoluptati esse possunt quis negat sed ita si illa ex nobis pendent non ex illis nos omnia quae fortuna intuetur ita fructifera ac iucunda fiunt si qui habet illa se quoque habet nec in rerum suarum potestate est errant enim lucili qui aut boni aliquid nobis aut mali iudicant tribuere fortunam materiam dat bonorum ac malorum et initia rerum apud nos in malum bonumue exiturarum ualentior enim omni fortuna animus est et in utramque partem ipse res suas ducit beataeque ac miserae uitae sibi causa est malus omnia in malum uertit etiam quae cum specie optimi uenerant rectus atque integer corrigit praua fortunae et dura atque aspera ferendi scientia mollit idemque et secunda grate excipit modesteque et aduersa constanter ac fortiter qui licet prudens sit licet exacto faciat cuncta iudicio licet nihil supra uires suas temptet non continget illi bonum illud integrum et extra minas positum nisi certus aduersus incerta est siue alios obseruare uolueris liberius enim inter aliena iudicium est siue te ipsum fauore seposito et senties hoc et confiteberis nihil ex his optabilibus et caris utile esse nisi te contra leuitatem casus rerumque casum sequentium instruxeris nisi illud frequenter et sine querella inter singula damna dixeris dis aliter uisum est immo mehercules ut carmen fortius ac iustius petam quo animum tuum magis fulcias hoc dicito quotiens aliquid aliter quam cogitabas euenerit di melius sic composito nihil accidet sic autem componetur si quid humanarum rerum uarietas possit cogitauerit antequam senserit si et liberos et coniugem et patrimonium sic habuerit tamquam non utique semper habiturus et tamquam non futurus ob hoc miserior si habere desierit calamitosus est animus futuri anxius et ante miserias miser qui sollicitus est ut ea quibus delectatur ad extremum usque permaneant nullo enim tempore conquiescet et expectatione uenturi praesentia quibus frui poterat amittet in aequo est autem amissae rei dolor et timor amittendae nec ideo praecipio tibi neglegentiam tu uero metuenda declina quidquid consilio prospici potest prospice quodcumque laesurum est multo ante quam accidat speculare et auerte in hoc ipsum tibi plurimum conferet fiducia et ad tolerandum omne obfirmata mens potest fortunam cauere qui potest ferre certe in tranquillo non tumultuatur nihil est nec miserius nec stultius quam praetimere quae ista dementia est malum suum antecedere denique ut breuiter includam quod sentio et istos satagios ac sibi molestos describam tibi tam intemperantes in ipsis miseriis sunt quam ante illas plus dolet quam necesse est qui ante dolet quam necesse est eadem enim infirmitate dolorem non aestimat qua non expectat eadem intemperantia fingit sibi perpetuam felicitatem suam fingit crescere debere quaecumque contigerunt non tantum durare et oblitus huius petauri quo humana iactantur sibi uni fortuitorum constantiam spondet egregie itaque uidetur mihi metrodorus dixisse in ea epistula qua sororem amisso optimae indolis filio adloquitur mortale est omne mortalium bonum de his loquitur bonis ad quae concurritur nam illud uerum bonum non moritur certum est sempiternumque sapientia et uirtus hoc unum contingit inmortale mortalibus ceterum tam inprobi sunt tamque obliti quo eant quo illos singuli dies trudant ut mirentur aliquid ipsos amittere amissuri uno die omnia quidquid est cui dominus inscriberis apud te est tuum non est nihil firmum infirmo nihil fragili aeternum et inuictum est tam necesse est perire quam perdere et hoc ipsum si intellegimus solacium est aequo animo perde pereundum est quid ergo aduersus has amissiones auxili inuenimus hoc ut memoria teneamus amissa nec cum ipsis fructum excidere patiamur quem ex illis percepimus habere eripitur habuisse numquam peringratus est qui cum amisit pro accepto nihil debet rem nobis eripit casus usum fructumque apud nos relinquit quem nos iniquitate desiderii perdidimus dic tibi ex istis quae terribilia uidentur nihil est inuictum singula uicere iam multi ignem mucius crucem regulus uenenum socrates exilium rutilius mortem ferro adactam cato et nos uincamus aliquid rursus ista quae ut speciosa et felicia trahunt uulgum a multis et saepe contempta sunt fabricius diuitias imperator reiecit censor notauit tubero paupertatem et se dignam et capitolio iudicauit cum fictilibus in publica cena usus ostendit debere iis hominem esse contentum quibus di etiamnunc uterentur honores reppulit pater sextius qui ita natus ut rem publicam deberet capessere latum clauum diuo iulio dante non recepit intellegebat enim quod dari posset et eripi posse nos quoque aliquid et ipsi faciamus animose simus inter exempla quare defecimus quare desperamus quidquid fieri potuit potest nos modo purgemus animum sequamurque naturam a qua aberranti cupiendum timendumque est et fortuitis seruiendum licet reuerti in uiam licet in integrum restitui restituamur ut possimus dolores quocumque modo corpus inuaserint perferre et fortunae dicere cum uiro tibi negotium est quaere quem uincas his sermonibus et his similibus lenitur illa uis ulceris quam opto mehercules mitigari et aut sanari aut stare et cum ipso senescere sed securus de illo sum de nostro damno agitur quibus senex egregius eripitur nam ipse uitae plenus est cui adici nihil desiderat sua causa sed eorum quibus utilis est liberaliter facit quod uiuit alius iam hos cruciatus finisset hic tam turpe putat mortem fugere quam ad mortem confugere quid ergo non si suadebit res exibit quidni exeat si nemo iam uti eo poterit si nihil aliud quam dolori operam dabit hoc est mi lucili philosophiam in opere discere et ad uerum exerceri uidere quid homo prudens animi habeat contra mortem contra dolorem cum illa accedat hic premat quid faciendum sit a faciente discendum est adhuc argumentis actum est an posset aliqui dolori resistere an mors magnos quoque animos admota summittere quid opus est uerbis in rem praesentem eamus nec mors illum contra dolorem facit fortiorem nec dolor contra mortem contra utrumque sibi fidit nec spe mortis patienter dolet nec taedio doloris libenter moritur hunc fert illam expectat uale xcix epistulam quam scripsi marullo cum filium paruulum amisisset et diceretur molliter ferre misi tibi in qua non sum solitum morem secutus nec putaui leniter illum debere tractari cum obiurgatione esset quam solacio dignior adflicto enim et magnum uulnus male ferenti paulisper cedendum est exsatiet se aut certe primum impetum effundat hi qui sibi lugere sumpserunt protinus castigentur et discant quasdam etiam lacrimarum ineptias esse solacia expectas conuicia accipe tam molliter tu fers mortem filii quid faceres si amicum perdidisses decessit filius incertae spei paruulus pusillum temporis perit causas doloris conquirimus et de fortuna etiam inique queri uolumus quasi non sit iustas querendi causas praebitura at mehercules satis mihi iam uidebaris animi habere etiam aduersus solida mala nedum ad istas umbras malorum quibus ingemescunt homines moris causa quod damnorum omnium maximum est si amicum perdidisses danda opera erat ut magis gauderes quod habueras quam maereres quod amiseras sed plerique non conputant quanta perceperint quantum gauisi sint hoc habet inter reliqua mali dolor iste non superuacuus tantum sed ingratus est ergo quod habuisti talem amicum perit opera tot annis tanta coniunctione uitae tam familiari studiorum societate nil actum est cum amico effers amicitiam et quid doles amisisse si habuisse non prodest mihi crede magna pars ex iis quos amauimus licet ipsos casus abstulerit apud nos manet nostrum est quod praeterit tempus nec quicquam est loco tutiore quam quod fuit ingrati aduersus percepta spe futuri sumus quasi non quod futurum est si modo successerit nobis cito in praeterita transiturum sit anguste fructus rerum determinat qui tantum praesentibus laetus est et futura et praeterita delectant haec expectatione illa memoria sed alterum pendet et non fieri potest alterum non potest non fuisse quis ergo furor est certissimo excidere adquiescamus iis quae iam hausimus si modo non perforato animo hauriebamus et transmittente quidquid acceperat innumerabilia sunt exempla eorum qui liberos iuuenes sine lacrimis extulerint qui in senatum aut in aliquod publicum officium a rogo redierint et statim aliud egerint nec inmerito nam primum superuacuum est dolere si nihil dolendo proficias deinde iniquum est queri de eo quod uni accidit omnibus restat deinde desiderii stulta conquestio est ubi minimum interest inter amissum et desiderantem eo itaque aequiore animo esse debemus quod quos amisimus sequimur respice celeritatem rapidissimi temporis cogita breuitatem huius spatii per quod citatissimi currimus obserua hunc comitatum generis humani eodem tendentis minimis interuallis distinctum etiam ubi maxima uidentur quem putas perisse praemissus est quid autem dementius quam cum idem tibi iter emetiendum sit flere eum qui antecessit flet aliquis factum quod non ignorauit futurum aut si mortem in homine non cogitauit sibi inposuit flet aliquis factum quod aiebat non posse non fieri quisquis aliquem queritur mortuum esse queritur hominem fuisse omnis eadem condicio deuinxit cui nasci contigit mori restat interuallis distinguimur exitu aequamur hoc quod inter primum diem et ultimum iacet uarium incertumque est si molestias aestimes etiam puero longum si uelocitatem etiam seni angustum nihil non lubricum et fallax et omni tempestate mobilius iactantur cuncta et in contrarium transeunt iubente fortuna et in tanta uolutatione rerum humanarum nihil cuiquam nisi mors certum est tamen de eo queruntur omnes in quo uno nemo decipitur sed puer decessit nondum dico melius agi cum eo qui cito uita defungitur ad eum transeamus qui consenuit quantulo uincit infantem propone temporis profundi uastitatem et uniuersum conplectere deinde hoc quod aetatem uocamus humanam compara immenso uidebis quam exiguum sit quod optamus quod extendimus ex hoc quantum lacrimae quantum sollicitudines occupant quantum mors antequam ueniat optata quantum ualetudo quantum timor quantum tenent aut rudes aut inutiles anni dimidium ex hoc edormitur adice labores luctus pericula et intelleges etiam in longissima uita minimum esse quod uiuitur sed quis tibi concedit non melius se habere eum cui cito reuerti licet cui ante lassitudinem peractum est iter uita nec bonum nec malum est boni ac mali locus est ita nihil ille perdidit nisi aleam in damnum certiorem potuit euadere modestus et prudens potuit sub cura tua in meliora formari sed quod iustius timetur potuit fieri pluribus similis aspice illos iuuenes quos ex nobilissimis domibus in harenam luxuria proiecit aspice illos qui suam alienamque libidinem exercent mutuo inpudici quorum nullus sine ebrietate nullus sine aliquo insigni flagitio dies exit plus timeri quam sperari potuisse manifestum erit non debes itaque causas doloris accersere nec leuia incommoda indignando cumulare non hortor ut nitaris et surgas non tam male de te iudico ut tibi aduersus hoc totam putem uirtutem aduocandam non est dolor iste sed morsus tu illum dolorem facis sine dubio multum philosophia profecit si puerum nutrici adhuc quam patri notiorem animo forti desideras quid nunc ego duritiam suadeo et in funere ipso rigere uultum uolo et animum ne contrahi quidem patior minime inhumanitas est ista non uirtus funera suorum isdem oculis quibus ipsos uidere nec commoueri ad primam familiarium diuulsionem puta autem me uetare quaedam sunt sui iuris excidunt etiam retinentibus lacrimae et animum profusae leuant quid ergo est permittamus illis cadere non imperemus fluat quantum adfectus eiecerit non quantum poscet imitatio nihil uero maerori adiciamus nec illum ad alienum augeamus exemplum plus ostentatio doloris exigit quam dolor quotus quisque sibi tristis est clarius cum audiuntur gemunt et taciti quietique dum secretum est cum aliquos uidere in fletus nouos excitantur tunc capiti suo manus ingerunt quod potuerant facere nullo prohibente liberius tunc mortem comprecantur sibi tunc lectulo deuoluuntur sine spectatore cessat dolor sequitur nos ut in aliis rebus ita in hac quoque hoc uitium ad plurium exempla componi nec quid oporteat sed quid soleat aspicere a natura discedimus populo nos damus nullius rei bono auctori et in hac re sicut in his omnibus inconstantissimo uidet aliquem fortem in luctu suo impium uocat et efferatum uidet aliquem conlabentem et corpori adfusum effeminatum ait et eneruem omnia itaque ad rationem reuocanda sunt stultius uero nihil est quam famam captare tristitiae et lacrimas adprobare quas iudico sapienti uiro alias permissas cadere alias ui sua latas dicam quid intersit cum primus nos nuntius acerbi funeris perculit cum tenemus corpus e complexu nostro in ignem transiturum lacrimas naturalis necessitas exprimit et spiritus ictu doloris inpulsus quemadmodum totum corpus quatit ita oculos quibus adiacentem umorem perpremit et expellit hae lacrimae per elisionem cadunt nolentibus nobis aliae sunt quibus exitum damus cum memoria eorum quos amisimus retractatur et inest quiddam dulce tristitiae cum occurrunt sermones eorum iucundi conuersatio hilaris officiosa pietas tunc oculi uelut in gaudio relaxantur his indulgemus illis uincimur non est itaque quod lacrimas propter circumstantem adsidentemque aut contineas aut exprimas nec cessant nec fluunt umquam tam turpiter quam finguntur eant sua sponte ire autem possunt placidis atque compositis saepe salua sapientis auctoritate fluxerunt tanto temperamento ut illis nec humanitas nec dignitas deesset licet inquam naturae obsequi grauitate seruata uidi ego in funere suorum uerendos in quorum ore amor eminebat remota omni lugentium scaena nihil erat nisi quod ueris dabatur adfectibus est aliquis et dolendi decor hic sapienti seruandus est et quemadmodum in ceteris rebus ita etiam in lacrimis aliquid sat est inprudentium ut gaudia sic dolores exundauere aequo animo excipe necessaria quid incredibile quid nouum euenit quam multis cum maxime funus locatur quam multis uitalia emuntur quam multi post luctum tuum lugent quotiens cogitaueris puerum fuisse cogita et hominem cui nihil certi promittitur quem fortuna non utique perducit ad senectutem unde uisum est dimittit ceterum frequenter de illo loquere et memoriam eius quantum potes celebra quae ad te saepius reuertetur si erit sine acerbitate uentura nemo enim libenter tristi conuersatur nedum tristitiae si quos sermones eius si quos quamuis paruoli iocos cum uoluptate audieras saepius repete potuisse illum implere spes tuas quas paterna mente conceperas audacter adfirma obliuisci quidem suorum ac memoriam cum corporibus efferre et effusissime flere meminisse parcissime inhumani animi est sic aues sic ferae suos diligunt quarum contria concitatus actus est amor et paene rabidus sed cum amissis totus extinguitur hoc prudentem uirum non decet meminisse perseueret lugere desinat illud nullo modo probo quod ait metrodorus esse aliquam cognatam tristitiae uoluptatem hanc esse captandam in eiusmodi tempore ipsa metrodori uerba subscripsi metrodoron epistolon pros ten adelphen estin gar tis hedone lupe suggenes hen chre thereuein kata touton ton kairon de quibus non dubito quid sis sensurus quid enim est turpius quam captare in ipso luctu uoluptatem immo per luctum et inter lacrimas quoque quod iuuet quaerere hi sunt qui nobis obiciunt nimium rigorem et infamant praecepta nostra duritiae quod dicamus dolorem aut admittendum in animum non esse aut cito expellendum utrum tandem est aut incredibilius aut inhumanius non sentire amisso amico dolorem an uoluptatem in ipso dolore aucupari nos quod praecipimus honestum est cum aliquid lacrimarum adfectus effuderit et ut ita dicam despumauerit non esse tradendum animum dolori quid tu dicis miscendam ipsi dolori uoluptatem sic consolamur crustulo pueros sic infantium fletum infuso lacte conpescimus ne illo quidem tempore quo filius ardet aut amicus expirat cessare pateris uoluptatem sed ipsum uis titillare maerorem utrum honestius dolor ab animo summouetur an uoluptas ad dolorem quoque admittitur admittitur dico captatur et quidem ex ipso est aliqua inquit uoluptas cognata tristitiae istuc nobis licet dicere uobis quidem non licet unum bonum nostis uoluptatem unum malum dolorem quae potest inter bonum et malum esse cognatio sed puta esse nunc potissimum eruitur et ipsum dolorem scrutamur an aliquid habeat iucundum circa se et uoluptarium quaedam remedia aliis partibus corporis salutaria uelut foeda et indecora adhiberi aliis nequeunt et quod aliubi prodesset sine damno uerecundiae id fit inhonestum loco uulneris non te pudet luctum uoluptate sanare seuerius ista plaga curanda est illud potius admone nullum mali sensum ad eum qui perit peruenire nam si peruenit non perit nulla inquam res eum laedit qui nullus est uiuit si laeditur utrum putas illi male esse quod nullus est an quod est adhuc aliquis atqui nec ex eo potest ei tormentum esse quod non est quis enim nullius sensus est nec ex eo quod est effugit enim maximum mortis incommodum non esse illud quoque dicamus ei qui deflet ac desiderat in aetate prima raptum omnes quantum ad breuitatem aeui si uniuerso compares et iuuenes et senes in aequo sumus minus enim ad nos ex aetate omni uenit quam quod minimum esse quis dixerit quoniam quidem minimum aliqua pars est hoc quod uiuimus proximum nihilo est et tamen o dementiam nostram late disponitur haec tibi scripsi non tamquam expectaturus esses remedium a me tam serum liquet enim mihi te locutum tecum quidquid lecturus es sed ut castigarem exiguam illam moram qua a te recessisti et in reliquum adhortarer contra fortunam tolleres animos et omnia eius tela non tamquam possent uenire sed tamquam utique essent uentura prospiceres uale c fabiani papiri libros qui inscribuntur ciuilium legisse te cupidissime scribis et non respondisse expectationi tuae deinde oblitus de philosopho agi compositionem eius accusas puta esse quod dicis et effundi uerba non figi primum habet ista res suam gratiam et est decor proprius orationis leniter lapsae multum enim interesse existimo utrum exciderit an fluxerit adice nunc quod in hoc quoque quod dicturus sum ingens differentia est fabianus mihi non effundere uidetur orationem sed fundere adeo larga est et sine perturbatione non sine cursu tamen ueniens illud plane fatetur et praefert non esse tractatam nec diu tortam sed ita ut uis esse credamus mores ille non uerba composuit et animis scripsit ista non auribus praeterea ipso dicente non uacasset tibi partes intueri adeo te summa rapuisset et fere quae impetu placent minus praestant ad manum relata sed illud quoque multum est primo aspectu oculos occupasse etiam si contemplatio diligens inuentura est quod arguat si me interrogas maior ille est qui iudicium abstulit quam qui meruit et scio hunc tutiorem esse scio audacius sibi de futuro promittere oratio sollicita philosophum non decet ubi tandem erit fortis et constans ubi periculum sui faciet qui timet uerbis fabianus non erat neglegens in oratione sed securus itaque nihil inuenies sordidum electa uerba sunt non captata nec huius saeculi more contra naturam suam posita et inuersa splendida tamen quamuis sumantur e medio sensus honestos et magnificos habes non coactos in sententiam sed latius dictos uidebimus quid parum recisum sit quid parum structum quid non huius recentis politurae cum circumspexeris omnia nullas uidebis angustias inanis desit sane uarietas marmorum et concisura aquarum cubiculis interfluentium et pauperis cella et quidquid aliud luxuria non contenta decore simplici miscet quod dici solet domus recta est adice nunc quod de compositione non constat quidam illam uolunt esse ex horrido comptam quidam usque eo aspera gaudent ut etiam quae mollius casus explicuit ex industria dissipent et clausulas abrumpant ne ad expectatum respondeant lege ciceronem compositio eius una est pedem curuat lenta et sine infamia mollis at contra pollionis asinii salebrosa et exiliens et ubi minime expectes relictura denique omnia apud ciceronem desinunt apud pollionem cadunt exceptis paucissimis quae ad certum modum et ad unum exemplar adstricta sunt humilia praeterea tibi uideri dicis omnia et parum erecta quo uitio carere eum iudico non sunt enim illa humilia sed placida et ad animi tenorem quietum compositumque formata nec depressa sed plana deest illis oratorius uigor stimulique quos quaeris et subiti ictus sententiarum sed totum corpus uideris quam sit comptum honestum est non habet oratio eius sed dabit dignitatem adfer quem fabiano possis praeponere dic ciceronem cuius libri ad philosophiam pertinentes paene totidem sunt quot fabiani cedam sed non statim pusillum est si quid maximo minus est dic asinium pollionem cedam et respondeamus in re tanta eminere est post duos esse nomina adhuc t liuium scripsit enim et dialogos quos non magis philosophiae adnumerare possis quam historiae et ex professo philosophiam continentis libros huic quoque dabo locum uide tamen quam multos antecedat qui a tribus uincitur et tribus eloquentissimis sed non praestat omnia non est fortis oratio eius quamuis elata sit non est uiolenta nec torrens quamuis effusa sit non est perspicua sed pura desideres inquis contra uitia aliquid aspere dici contra pericula animose contra fortunam superbe contra ambitionem contumeliose uolo luxuriam obiurgari libidinem traduci inpotentiam frangi sit aliquid oratorie acre tragice grande comice exile uis illum adsidere pusillae rei uerbis ille rerum se magnitudini addixit eloquentiam uelut umbram non hoc agens trahit non erunt sine dubio singula circumspecta nec in se collecta nec omne uerbum excitabit ac punget fateor exibunt multa nec ferient et interdum otiosa praeterlabetur oratio sed multum erit in omnibus lucis sed ingens sine taedio spatium denique illud praestabit ut liqueat tibi illum sensisse quae scripsit intelleges hoc actum ut tu scires quid illi placeret non ut ille placeret tibi ad profectum omnia tendunt ad bonam mentem non quaeritur plausus talia esse scripta eius non dubito etiam si magis reminiscor quam teneo haeretque mihi color eorum non ex recenti conuersatione familiariter sed summatim ut solet ex uetere notitia cum audirem certe illum talia mihi uidebantur non solida sed plena quae adulescentem indolis bonae attollerent et ad imitationem sui euocarent sine desperatione uincendi quae mihi adhortatio uidetur efficacissima deterret enim qui imitandi cupiditatem fecit spem abstulit ceterum uerbis abundabat sine commendatione partium singularum in uniuersum magnificus uale l annaei epistularum moralium ad lucilium liber septimus decimus et octauus decimus ci omnis dies omnis hora quam nihil simus ostendit et aliquo argumento recenti admonet fragilitatis oblitos tum aeterna meditatos respicere cogit ad mortem quid sibi istud principium uelit quaeris senecionem cornelium equitem romanum splendidum et officiosum noueras ex tenui principio seipse promouerat et iam illi decliuis erat cursus ad cetera facilius enim crescit dignitas quam incipit pecunia quoque circa paupertatem plurimum morae habet dum ex illa erepat haeret iam senecio diuitis inminebat ad quas illum duae res ducebant efficacissimae et quaerendi et custodiendi scientia quarum uel altera locupletem facere potuisset hic homo summae frugalitatis non minus patrimonii quam corporis diligens cum me ex consuetudine mane uidisset cum per totum diem amico grauiter adfecto et sine spe iacentiusque in noctem adsedisset cum hilaris cenasset genere ualetudinis praecipiti arreptus angina uix conpressum artatis faucibus spiritum traxit in lucem intra paucissimas ergo horas quam omnibus erat sani ac ualentis officiis functus decessit ille qui et mari et terra pecuniam agitabat qui ad publica quoque nullum relinquens inexpertum genus quaestus accesserat in ipso actu bene cedentium rerum in ipso procurrentis pecuniae impeturaptus est insere nunc meliboee piros pone in ordine uites quam stultum est aetatem disponere ne crastini quidem dominum o quanta dementia est spes longas inchoantium emam aedificabo credam exigam honores geram tum deinde lassam et plenam senectutem in otium referam omnia mihi crede etiam felicibus dubia sunt nihil sibi quisquam de futuro debet promittere id quoque quod tenetur per manus exit et ipsam quam premimus horam casus incidit uoluitur tempus rata quidem lege sed per obscurum quid autem ad me an naturae certum sit quod mihi incertumest nauigationes longas et pererratis litoribus alienis seros in patriam reditus proponimus militiam et castrensium laborum tarda manipretia procurationes officiorumque per officia processus cum interim ad latus mors est quae quoniam numquam cogitatur nisi aliena subinde nobis ingeruntur mortalitatis exempla non diutius quam dum miramur haesura quid autem stultius quam mirari id ullo die factum quod omni potest fieri stat quidem terminusnobis ubi illum inexorabilis fatorum necessitas fixit sed nemo scit nostrumquam prope uersetur a termino sic itaque formemus animum tamquam ad extremauentum sit nihil differamus cotidie cum uita paria faciamus maximum uitae uitium est quod inperfecta semper est quod in aliquid ex illa differtur qui cotidie uitae suae summam manum inposuit non indiget tempore ex hac autem indigentia timor nascitur et cupiditas futuri exedens animum nihil est miserius dubitatione uenientium quorsus euadant quantum sit illud quod restat aut quale sollicita mens inexplicabili formidine agitatur quo modo effugiemus hanc uolutationem uno si uita nostra non prominebit si in se colligitur ille enim ex futuro suspenditur cui inritum est praesens ubi uero quidquid mihi debui redditum est ubi stabilita mens scit nihil interesse inter diem et saeculum quidquid deinceps dierum rerumque uenturum est ex alto prospicit et cum multo risu seriem temporum cogitat quid enim uarietas mobilitasque casuum perturbabit si certus sis aduersus incerta ideo propera lucili mi uiuere et singulos dies singulas uitas puta qui hoc modo se aptauit cui uita sua cotidie fuit tota securus est inspem uiuentibus proximum quodque tempus elabitur subitque auiditas et miserrimus ac miserrima omnia efficiens metus mortis inde illud maecenatis turpissimum uotum quo et debilitatem non recusat et deformitatem et nouissime acutam crucem dummodo inter haec mala spiritus prorogetur debilem facito manu debilem pede coxo tuber adstrue gibberum lubricos quate dentes uita dum superest benest hanc mihi uel acuta si sedeam cruce sustine quod miserrimum erat si incidisset optatur et tamquam uita petitur supplici mora contemptissimum putarem si uiuere uellet usque ad crucem tu uero inquit me debilites licet dum spiritus in corpore fracto et inutili maneat depraues licet dum monstroso et distorto temporis aliquid accedat suffigas licet et acutam sessuro crucem subdas est tanti uulnus suum premere et patibulo pendere districtum dum differat id quod est in malis optimum supplici finem est tanti habere animam ut agam quid huic optes nisi deos faciles quid sibi uult ista carminis effeminati turpitudo quid timoris dementissimi pactio quid tam foeda uitae mendicatio huic putes umquam recitasse uergilium usque adeone mori miserum est optat ultima malorum et quae pati grauissimum est extendi ac sustineri cupit qua mercede scilicet uitae longioris quod autem uiuere est diu mori inuenitur aliquis qui uelit inter supplicia tabescere et perire membratim et totiens per stilicidia emittere animam quam semel exhalare inuenitur qui uelit adactus ad illud infelix lignum iam debilis iam prauuset in foedum scapularum ac pectoris tuber elisus cui multae moriendi causae etiam citra crucem fuerant trahere animam tot tormenta tracturam nega nunc magnum beneficium esse naturae quod necesse est mori multi peiora adhuc pacisci parati sunt etiam amicum prodere ut diutius uiuant et liberos ad stuprum manu sua tradere ut contingat lucem uidere tot consciam scelerum excutienda uitae cupido est discendumque nihil interesse quando patiaris quod quandoque patiendum est quam bene uiuas referre non quamdiu saepe autem in hoc esse bene ne diu uale cii quomodo molestus est iucundum somnium uidenti qui excitat aufertenim uoluptatem etiam si falsam effectum tamen uerae habentem sic epistulatua mihi fecit iniuriam reuocauit enim me cogitationi aptae traditum etiturum si licuisset ulterius iuuabat de aeternitate animarum quaerere immo mehercules credere praebebam enim me facilem opinionibus magnorum uirorum rem gratissimam promittentium magis quam probantium dabam me spei tantae iam eram fastidio mihi iam reliquias aetatis infractae contemnebamin immensum illud tempus et in possessionem omnis aeui transiturus cumsubito experrectus sum epistula tua accepta et tam bellum somnium perdidi quod repetam si te dimisero 