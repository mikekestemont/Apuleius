atque inplacabilis motus quod neque disiecti nec paucorum instinctu set pariter ardescerent pariter silerent tanta aequalitate et constantia ut regi crederes interea germanico per gallias ut diximus census accipienti excessisse augustum adfertur neptem eius agrippinam in matrimonio pluresque ex ea liberos habebat ipse druso fratre tiberii genitus augustae nepos set anxius occultis in se patrui auiaeque odiis quorum causae acriores quia iniquae quippe drusi magna apud populum romanum memoria credebaturque si rerum potitus foret libertatem redditurus unde in germanicum fauor et spes eadem nam iuueni ciuile ingenium mira comitas et diuersa ab tiberii sermone uultu adrogantibus et obscuris accedebant muliebres offensiones nouercalibus liuiae in agrippinam stimulis atque ipsa agrippina paulo commotior nisi quod castitate et mariti amore quamuis indomitum animum in bonum uertebat sed germanicus quanto summae spei propior tanto impensius pro tiberio niti sequanos proximos et belgarum ciuitates in uerba eius adigit dehinc audito legionum tumultu raptim profectus obuias extra castra habuit deiectis in terram oculis uelut paenitentia postquam uallum iniit dissoni questus audiri coepere et quidam prensa manu eius per speciem exosculandi inseruerunt digitos ut uacua dentibus ora contingeret alii curuata senio membra ostendebant adsistentem contionem quia permixta uidebatur discedere in manipulos iubet sic melius audituros responsum uexilla praeferri ut id saltem discerneret cohortis tarde obtemperauere tunc a ueneratione augusti orsus flexit ad uictorias triumphosque tiberii praecipuis laudibus celebrans quae apud germanias illis cum legionibus pulcherrima fecisset italiae inde consensum galliarum fidem extollit nil usquam turbidum aut discors silentio haec uel murmure modico audita sunt ut seditionem attigit ubi modestia militaris ubi ueteris disciplinae decus quonam tribunos quo centuriones exegissent rogitans nudant uniuersi corpora cicatrices ex uulneribus uerberum notas exprobrant mox indiscretis uocibus pretia uacationum angustias stipendii duritiam operum ac propriis nominibus incusant uallum fossas pabuli materiae lignorum adgestus et si qua alia ex necessitate aut aduersus otium castrorum quaeruntur atrocissimus ueteranorum clamor oriebatur qui tricena aut supra stipendia numerantes mederetur fessis neu mortem in isdem laboribus sed finem tam exercitae militiae neque inopem requiem orabant fuere etiam qui legatam a diuo augusto pecuniam reposcerent faustis in germanicum ominibus et si uellet imperium promptos ostentauere tum uero quasi scelere contaminaretur praeceps tribunali desiluit opposuerunt abeunti arma minitantes ni regrederetur at ille moriturum potius quam fidem exueret clamitans ferrum a latere diripuit elatumque deferebat in pectus ni proximi prensam dextram ui attinuissent extrema et conglobata inter se pars contionis ac uix credibile dictu quidam singuli propius incedentes feriret hortabantur et miles nomine calusidius strictum obtulit gladium addito acutiorem esse saeuum id malique moris etiam furentibus uisum ac spatium fuit quo caesar ab amicis in tabernaculum raperetur consultatum ibi de remedio etenim nuntiabatur parari legatos qui superiorem exercitum ad causam eandem traherent destinatum excidio ubiorum oppidum imbutasque praeda manus in direptionem galliarum erupturas augebat metum gnarus romanae seditionis et si omitteretur ripa inuasurus hostis at si auxilia et socii aduersum abscedentis legiones armarentur ciuile bellum suscipi periculosa seueritas flagitiosa largitio seu nihil militi siue omnia concedentur in ancipiti res publica igitur uolutatis inter se rationibus placitum ut epistulae nomine principis scriberentur missionem dari uicena stipendia meritis exauctorari qui sena dena fecissent ac retineri sub uexillo ceterorum inmunes nisi propulsandi hostis legata quae petiuerant exsolui duplicarique sensit miles in tempus conficta statimque flagitauit missio per tribunos maturatur largitio differebatur in hiberna cuiusque non abscessere quintani unetuicesimanique donec isdem in aestiuis contracta ex uiatico amicorum ipsiusque caesaris pecunia persolueretur primam ac uicesimam legiones caecina legatus in ciuitatem ubiorum reduxit turpi agmine cum fisci de imperatore rapti inter signa interque aquilas ueherentur germanicus superiorem ad exercitum profectus secundam et tertiam decumam et sextam decumam legiones nihil cunctatas sacramento adigit quartadecumani paulum dubitauerant pecunia et missio quamuis non flagitantibus oblata est at in chaucis coeptauere seditionem praesidium agitantes uexillarii discordium legionum et praesenti duorum militum supplicio paulum repressi sunt iusserat id m ennius castrorum praefectus bono magis exemplo quam concesso iure deinde intumescente motu profugus repertusque postquam intutae latebrae praesidium ab audacia mutuatur non praefectum ab iis sed germanicum ducem sed tiberium imperatorem uiolari simul exterritis qui obstiterant raptum uexillum ad ripam uertit et si quis agmine decessisset pro desertore fore clamitans reduxit in hiberna turbidos et nihil ausos interea legati ab senatu regressum iam apud aram ubiorum germanicum adeunt duae ibi legiones prima atque uicesima ueteranique nuper missi sub uexillo hiemabant pauidos et conscientia uaecordes intrat metus uenisse patrum iussu qui inrita facerent quae per seditionem expresserant utque mos uulgo quamuis falsis reum subdere munatium plancum consulatu functum principem legationis auctorem senatus consulti incusant et nocte concubia uexillum in domo germanici situm flagitare occipiunt concursuque ad ianuam facto moliuntur foris extractum cubili caesarem tradere uexillum intento mortis metu subigunt mox uagi per uias obuios habuere legatos audita consternatione ad germanicum tendentis ingerunt contumelias caedem parant planco maxime quem dignitas fuga impediuerat neque aliud periclitanti subsidium quam castra primae legionis illic signa et aquilam amplexus religione sese tutabatur ac ni aquilifer calpurnius uim extremam arcuisset rarum etiam inter hostis legatus populi romani romanis in castris sanguine suo altaria deum commaculauisset luce demum postquam dux et miles et facta noscebantur ingressus castra germanicus perduci ad se plancum imperat recepitque in tribunal tum fatalem increpans rabiem neque militum sed deum ira resurgere cur uenerint legati aperit ius legationis atque ipsius planci grauem et immeritum casum simul quantum dedecoris adierit legio facunde miseratur attonitaque magis quam quieta contione legatos praesidio auxiliarium equitum dimittit eo in metu arguere germanicum omnes quod non ad superiorem exercitum pergeret ubi obsequia et contra rebellis auxilium satis superque missione et pecunia et mollibus consultis peccatum uel si uilis ipsi salus cur filium paruulum cur grauidam coniugem inter furentis et omnis humani iuris uiolatores haberet illos saltem auo et rei publicae redderet diu cunctatus aspernantem uxorem cum se diuo augusto ortam neque degenerem ad pericula testaretur postremo uterum eius et communem filium multo cum fletu complexus ut abiret perpulit incedebat muliebre et miserabile agmen profuga ducis uxor paruulum sinu filium gerens lamentantes circum amicorum coniuges quae simul trahebantur nec minus tristes qui manebant non florentis caesaris neque suis in castris sed uelut in urbe uicta facies gemitusque ac planctus etiam militum auris oraque aduertere progrediuntur contuberniis quis ille flebilis sonus quod tam triste feminas inlustris non centurionem ad tutelam non militem nihil imperatoriae uxoris aut comitatus soliti pergere ad treuiros et externae fidei pudor inde et miseratio et patris agrippae augusti aui memoria socer drusus ipsa insigni fecunditate praeclara pudicitia iam infans in castris genitus in contubernio legionum eductus quem militari uocabulo caligulam appellabant quia plerumque ad concilianda uulgi studia eo tegmine pedum induebatur sed nihil aeque flexit quam inuidia in treuiros orant obsistunt rediret maneret pars agrippinae occursantes plurimi ad germanicum regressi isque ut erat recens dolore et ira apud circumfusos ita coepit non mihi uxor aut filius patre et re publica cariores sunt sed illum quidem sua maiestas imperium romanum ceteri exercitus defendent coniugem et liberos meos quos pro gloria uestra libens ad exitium offerrem nunc procul a furentibus summoueo ut quidquid istud sceleris imminet meo tantum sanguine pietur neue occisus augusti pronepos interfecta tiberii nurus nocentiores uos faciant quid enim per hos dies inausum intemeratumue uobis quod nomen huic coetui dabo militesne appellem qui filium imperatoris uestri uallo et armis circumsedistis an ciuis quibus tam proiecta senatus auctoritas hostium quoque ius et sacra legationis et fas gentium rupistis diuus iulius seditionem exercitus uerbo uno compescuit quirites uocando qui sacramentum eius detrectabant diuus augustus uultu et aspectu actiacas legiones exterruit nos ut nondum eosdem ita ex illis ortos si hispaniae siriaeue miles aspernaretur tamen mirum et indignum erat primane et uicesima legiones illa signis a tiberio acceptis tu tot proeliorum socia tot praemiis aucta egregiam duci uestro gratiam refertis hunc ego nuntium patri laeta omnia aliis e prouinciis audienti feram ipsius tirones ipsius ueteranos non missione non pecunia satiatos hic tantum interfici centuriones eici tribunos includi legatos infecta sanguine castra flumina meque precariam animam inter infensos trahere cur enim primo contionis die ferrum illud quod pectori meo infigere parabam detraxistis o inprouidi amici melius et amantius ille qui gladium offerebat cecidissem certe nondum tot flagitiorum exercitu meo conscius legissetis ducem qui meam quidem mortem inpunitam sineret uari tamen et trium legionum ulcisceretur neque enim di sinant ut belgarum quamquam offerentium decus istud et claritudo sit subuenisse romano nomini compressisse germaniae populos tua diue auguste caelo recepta mens tua pater druse imago tui memoria isdem istis cum militibus quos iam pudor et gloria intrat eluant hanc maculam irasque ciuilis in exitium hostibus uertant uos quoque quorum alia nunc ora alia pectora contueor si legatos senatui obsequium imperatori si mihi coniugem et filium redditis discedite a contactu ac diuidite turbidos id stabile ad paenitentiam id fidei uinculum erit supplices ad haec et uera exprobrari fatentes orabant puniret noxios ignosceret lapsis et duceret in hostem reuocaretur coniunx rediret legionum alumnus neue obses gallis traderetur reditum agrippinae excusauit ob inminentem partum et hiemem uenturum filium cetera ipsi exsequerentur discurrunt mutati et seditiosissimum quemque uinctos trahunt ad legatum legionis primae c caetronium qui iudicium et poenas de singulis in hunc modum exercuit stabant pro contione legiones destrictis gladiis reus in suggestu per tribunum ostendebatur si nocentem adclamauerant praeceps datus trucidabatur et gaudebat caedibus miles tamquam semet absolueret nec caesar arcebat quando nullo ipsius iussu penes eosdem saeuitia facti et inuidia erat secuti exemplum ueterani haud multo post in raetiam mittuntur specie defendendae prouinciae ob imminentis suebos ceterum ut auellerentur castris trucibus adhuc non minus asperitate remedii quam sceleris memoria centurionatum inde egit citatus ab imperatore nomen ordinem patriam numerum stipendiorum quae strenue in proeliis fecisset et cui erant dona militaria edebat si tribuni si legio industriam innocentiamque ad probauerant retinebat ordinem ubi auaritiam aut crudelitatem consensu obiectauissent soluebatur militia sic compositis praesentibus haud minor moles supererat ob ferociam quintae et unetuicesimae legionum sexagesimum apud lapidem loco uetera nomen est hibernantium nam primi seditionem coeptauerant atrocissimum quodque facinus horum manibus patratum nec poena commilitonum exterriti nec paenitentia conuersi iras retinebant igitur caesar arma classem socios demittere rheno parat si imperium detrectetur bello certaturus at romae nondum cognito qui fuisset exitus in illirico et legionum germanicarum motu audito trepida ciuitas incusare tiberium quod dum patres et plebem inualida et inermia cunctatione ficta ludificetur dissideat interim miles neque duorum adulescentium nondum adulta auctoritate comprimi queat ire ipsum et opponere maiestatem imperatoriam debuisse cessuris ubi principem longa experientia eundemque seueritatis et munificentiae summum uidissent an augustum fessa aetate totiens in germanias commeare potuisse tiberium uigentem annis sedere in senatu uerba patrum cauillantem satis prospectum urbanae seruituti militaribus animis adhibenda fomenta ut ferre pacem uelint immotum aduersus eos sermones fixumque tiberio fuit non omittere caput rerum neque se remque publicam in casum dare multa quippe et diuersa angebant ualidior per germaniam exercitus propior apud pannoniam ille galliarum opibus subnixus hic italiae inminens quos igitur anteferret ac ne postpositi contumelia incenderentur at per filios pariter adiri maiestate salua cui maior e longinquo reuerentia simul adulescentibus excusatum quaedam ad patrem reicere resistentisque germanico aut druso posse a se mitigari uel infringi quod aliud subsidium si imperatorem spreuissent ceterum ut iam iamque iturus legit comites conquisiuit impedimenta adornauit nauis mox hiemem aut negotia uarie causatus primo prudentis dein uulgum diutissime prouincias fefellit at germanicus quamquam contracto exercitu et parata in defectores ultione dandum adhuc spatium ratus si recenti exemplo sibi ipsi consulerent praemittit litteras ad caecinam uenire se ualida manu ac ni supplicium in malos praesumant usurum promisca caede eas caecina aquiliferis signiferisque et quod maxime castrorum sincerum erat occulte recitat utque cunctos infamiae se ipsos morti eximant hortatur nam in pace causas et merita spectari ubi bellum ingruat innocentis ac noxios iuxta cadere illi temptatis quos idoneos rebantur postquam maiorem legionum partem in officio uident de sententia legati statuunt tempus quo foedissimum quemque et seditioni promptum ferro inuadant tunc signo inter se dato inrumpunt contubernia trucidant ignaros nullo nisi consciis noscente quod caedis initium quis finis diuersa omnium quae umquam accidere ciuilium armorum facies non proelio non aduersis e castris sed isdem e cubilibus quos simul uescentis dies simul quietos nox habuerat discedunt in partis ingerunt tela clamor uulnera sanguis palam causa in occulto cetera fors regit et quidam bonorum caesi postquam intellecto in quos saeuiretur pessimi quoque arma rapuerant neque legatus aut tribunus moderator adfuit permissa uulgo licentia atque ultio et satietas mox ingressus castra germanicus non medicinam illud plurimis cum lacrimis sed cladem appellans cremari corpora iubet truces etiam tum animos cupido inuolat eundi in hostem piaculum furoris nec aliter posse placari commilitonum manis quam si pectoribus impiis honesta uulnera accepissent sequitur ardorem militum caesar iunctoque ponte tramittit duodecim milia e legionibus sex et uiginti socias cohortis octo equitum alas quarum ea seditione intemerata modestia fuit laeti neque procul germani agitabant dum iustitio ob amissum augustum post discordiis attinemur at romanus agmine propero siluam caesiam limitemque a tiberio coeptum scindit castra in limite locat frontem ac tergum uallo latera concaedibus munitus inde saltus obscuros permeat consultatque ex duobus itineribus breue et solitum sequatur an inpeditius et intemptatum eoque hostibus in cautum delecta longiore uia cetera adcelerantur etenim attulerant exploratores festam eam germanis noctem ac sollemnibus epulis ludicram caecina cum expeditis cohortibus praeire et obstantia siluarum amoliri iubetur legiones modico interuallo sequuntur iuuit nox sideribus inlustris uentumque ad uicos marsorum et circumdatae stationes stratis etiam tum per cubilia propterque mensas nullo metu non antepositi uigiliis adeo cuncta incuria disiecta erant neque belli timor ac ne pax quidem nisi languida et soluta inter temulentos caesar auidas legiones quo latior populatio foret quattuor in cuneos dispertit quinquaginta milium spatium ferro flammisque peruastat non sexus non aetas miserationem attulit profana simul et sacra et celeberrimum illis gentibus templum quod tanfanae uocabant solo aequantur sine uulnere milites qui semisomnos inermos aut palantis ceciderant exciuit ea caedes bructeros tubantes usipetes saltusque per quos exercitui regressus insedere quod gnarum duci incessitque itineri et proelio pars equitum et auxiliariae cohortes ducebant mox prima legio et mediis impedimentis sinistrum latus unetuicesimani dextrum quintani clausere uicesima legio terga firmauit post ceteri sociorum sed hostes donec agmen per saltus porrigeretur immoti dein latera et frontem modice adsultantes tota ui nouissimos incurrere turbabanturque densis germanorum cateruis leues cohortes cum caesar aduectus ad uicesimanos uoce magna hoc illud tempus obliterandae seditionis clamitabat pergerent properarent culpam in decus uertere exarsere animis unoque impetu perruptum hostem redigunt in aperta caeduntque simul primi agminis copiae euasere siluas castraque communiuere quietum inde iter fidensque recentibus ac priorum oblitus miles in hibernis locatur nuntiata ea tiberium laetitia curaque adfecere gaudebat oppressam seditionem sed quod largiendis pecuniis et missione festinata fauorem militum quaesiuisset bellica quoque germanici gloria angebatur rettulit tamen ad senatum de rebus gestis multaque de uirtute eius memorauit magis in speciem uerbis adornata quam ut penitus sentire crederetur paucioribus drusum et finem illirici motus laudauit sed intentior et fida oratione cunctaque quae germanicus indulserat seruauit etiam apud pannonicos exercitus eodem anno iulia supremum diem obiit ob impudicitiam olim a patre augusto pandateria insula mox oppido reginorum qui siculum fretum accolunt clausa fuerat in matrimonio tiberii florentibus gaio et lucio caesaribus spreueratque ut inparem nec alia tam intima tiberio causa cur rhodum abscederet imperium adeptus extorrem infamem et post interfectum postumum agrippam omnis spei egenam inopia ac tabe longa peremit obscuram fore necem longinquitate exilii ratus par causa saeuitiae in sempronium gracchum qui familia nobili sollers ingenio et praue facundus eandem iuliam in matrimonio marci agrippae temerauerat nec is libidini finis traditam tiberio peruicax adulter contumacia et odiis in maritum accendebat litteraeque quas iulia patri augusto cum insectatione tiberii scripsit a graccho compositae credebantur igitur amotus cercinam africi maris insulam quattuordecim annis exilium tolerauit tunc milites ad caedem missi inuenere in prominenti litoris nihil laetum opperientem quorum aduentu breue tempus petiuit ut suprema mandata uxori alliariae per litteras daret ceruicemque percussoribus obtulit constantia mortis haud in dignus sempronio nomine uita degenerauerat quidam non roma eos milites sed ab l asprenate pro consule africae missos tradidere auctore tiberio qui famam caedis posse in asprenatem uerti frustra sperauerat idem annus nouas caerimonias accepit addito sodalium augustalium sacerdotio ut quondam titus tatius retinendis sabinorum sacris sodalis titios instituerat sorte ducti e primoribus ciuitatis unus et uiginti tiberius drusus que et claudius et germanicus adiciuntur ludos augustalis tunc primum coeptos turbauit discordia ex certamine histrionum indulserat ei ludicro auaustus dum maecenati obtemperat effuso in amorem bathilli neque ipse abhorrebat talibus studiis et ciuile rebatur misceri uoluptatibus uulgi alia tiberio morum uia sed populum per tot annos molliter habitum nondum audebat ad duriora uertere druso caesare c norbano consulibus decernitur germanico triumphus manente bello quod quamquam in aestatem summa ope parabat initio ueris et repentino in chattos excursu praecepit nam spes incesserat dissidere hostem in arminium ac segestem insignem utrumque perfidia in nos aut fide arminius turbator germaniae segestes parari rebellionem saepe alias et supremo conuiuio post quod in arma itum aperuit suasitque uaro ut se et arminium et ceteros proceres uinciret nihil ausuram plebem principibus amotis atque ipsi tempus fore quo crimina et innoxios discerneret sed uarus fato et ui armini cecidit segestes quamquam consensu gentis in bellum tractus discors manebat auctis priuatim odiis quod arminius filiam eius alii pactam rapuerat gener inuisus inimici soceri quaeque apud concordes uincula caritatis incitamenta irarum apud inrensos erant igitur germanicus quattuor legiones quinque auxiliarium milia et tumultuarias cateruas germanorum cis rhenum colentium caecinae tradit totidem legiones duplicem sociorum numerum ipse ducit positoque castello super uestigia paterni praesidii in monte tauno expeditum exercitum in chattos rapit l apronio ad munitiones uiarum et fluminum relicto nam rarum illi caelo siccitate et amnibus modicis inoffensum iter properauerat imbresque et fluminum auctus regredienti metuebantur sed chattis adeo inprouisus aduenit ut quod imbecillum aetate ac sexu statim captum aut trucidatum sit iuuentus flumen adranam nando tramiserat romanosque pontem coeptantis arcebant dein tormentis sagittisque pulsi temptatis frustra condicionibus pacis cum quidam ad germanicum perfugissent reliqui omissis pagis uicisque in siluas disperguntur caesar incenso mattio id genti caput aperta populatus uertit ad rhenum non auso hoste terga abeuntium lacessere quod illi moris quotiens astu magis quam per formidinem cessit fuerat animus cheruscis iuuare chattos sed exterruit caecina huc illuc ferens arma et marsos congredi ausos prospero proelio cohibuit neque multo post legati a segeste uenerunt auxilium orantes aduersus uim popularium a quis circumsedebatur ualidiore apud eos arminio quoniam bellum suadebat nam barbaris quanto quis audacia promptus tanto magis fidus rebusque motis potior habetur addiderat segestes legatis filium nomine segimundum sed iuuenis conscientia cunctabatur quippe anno quo germaniae desciuere sacerdos apud aram ubiorum creatus ruperat uittas profugus ad rebellis adductus tamen in spem clementiae romanae pertulit patris mandata benigneque exceptus cum praesidio gallicam in ripam missus est germanico pretium fuit conuertere agmen pugnatumque in obsidentis et ereptus segestes magna cum propinquorum et clientium manu inerant feminae nobiles inter quas uxor arminii eademque filia segestis mariti magis quam parentis animo neque uicta in lacrimas neque uoce supplex compressis intra sinum manibus grauidum uterum intuens ferebantur et spolia uarianae cladis plerisque eorum qui tum in deditionem ueniebant praedae data simul segestes ipse ingens uisu et memoria bonae societatis inpauidus uerba eius in hunc modum fuere non hic mihi primus erga populum romanum fidei et constantiae dies ex quo a diuo augusto ciuitate donatus sum amicos inimicosque ex uestris utilitatibus delegi neque odio patriae quippe proditores etiam iis quos anteponunt inuisi sunt uerum quia romanis germanisque idem conducere et pacem quam bellum probabam ergo raptorem filiae meae uiolatorem foederis uestri arminium apud uarum qui tum exercitui praesidebat reum feci dilatus segnitia ducis quia parum praesidii in legibus erat ut me et arminium et conscios uinciret flagitaui testis illa nox mihi utinam potius nouissima quae secuta sunt defleri magis quam defendi possunt ceterum et inieci catenas arminio et a factione eius iniectas perpessus sum atque ubi primum tui copia uetera nouis et quieta turbidis antehabeo neque ob praemium sed ut me perfidia exsoluam simul genti germanorum idoneus conciliator si paenitentiam quam perniciem maluerit pro iuuenta et errore filii ueniam precor filiam necessitate huc adductam fateor tuum erit consultare utrum praeualeat quod ex arminio concepit an quod ex me genita est caesar clementi responso liberis propinquisque eius incolumitatem ipsi sedem uetere in prouincia pollicetur exercitum reduxit nomenque imperatoris auctore tiberio accepit arminii uxor uirilis sexus stirpem edidit educatus rauennae puer quo mox ludibrio conflictatus sit in tempore memorabo fama dediti benigneque excepti segestis uulgata ut quibusque bellum inuitis aut cupientibus erat spe uel dolore accipitur arminium super insitam uiolentiam rapta uxor subiectus seruitio uxoris uterus uaecordem agebant uolitabatque per cheruscos arma in segestem arma in caesarem poscens neque probris temperabat egregium patrem magnum imperatorem fortem exercitum quorum tot manus unam mulierculam auexerint sibi tres legiones totidem legatos procubuisse non enim se proditione neque aduersus feminas grauidas sed palam aduersus armatos bellum tractare cerni adhuc germanorum in lucis signa romana quae dis patriis suspenderit coleret segestes uictam ripam redderet filio sacerdotium hominum germanos numquam satis excusaturos quod inter albim et rhenum uirgas et securis et togam uiderint aliis gentibus ignorantia imperi romani inexperta esse supplicia nescia tributa quae quoniam exuerint inritusque discesserit ille inter numina dicatus augustus ille delectus tiberius ne inperitum adulescentulum ne seditiosum exercitum pauescerent si patriam parentes antiqua mallent quam domi nos et colonias nouas arminium potius gloriae ac libertatis quam segestem flagitiosae seruitutis ducem sequerentur conciti per haec non modo cherusci sed conterminae gentes tractusque in partis inguiomerus arminii patruus uetere apud romanos auctoritate unde maior caesari metus et ne bellum mole una ingrueret caecinam cum quadraginta cohortibus romanis distrahendo hosti per bructeros ad flumen amisiam mittit equitem pedo praefectus finibus frisiorum ducit ipse inpositas nauibus quattuor legiones per lacus uexit simulque pedes eques classis apud praedictum amnem conuenere chauci cum auxilia pollicerentur in commilitium adsciti sunt bructeros sua urentis expedita cum manu l stertinius missu germanici fudit interque caedem et praedam repperit undeuicesimae legionis aquilam cum uaro amissam ductum inde agmen ad ultimos bructerorum quantumque amisiam et lupiam amnis inter uastatum haud procul teutoburgiensi saltu in quo reliquiae uari legionumque insepultae dicebantur igitur cupido caesarem inuadit soluendi suprema militibus ducique permoto ad miserationem omni qui aderat exercitu ob propinquos amicos denique ob casus bellorum et sortem hominum praemisso caecina ut occulta saltuum scrutaretur pontesque et aggeres umido paludum et fallacibus campis inponeret incedunt maestos locos uisuque ac memoria deformis prima uari castra lato ambitu et dimensis principiis trium legionum manus ostentabant dein semiruto uallo humili fossa accisae iam reliquiae consedisse intellegebantur medio campi albentia ossa ut fugerant ut restiterant disiecta uel aggerata adiacebant fragmina telorum equorumque artus simul truncis arborum antefixa ora lucis propinquis barbarae arae apud quas tribunos ac primorum ordinum centuriones mactauerant et cladis eius superstites pugnam aut uincula elapsi referebant hic cecidisse legatos illic raptas aquilas primum ubi uulnus uaro adactum ubi infelici dextera et suo ictu mortem inuenerit quo tribunali contionatus arminius quot patibula captiuis quae scrobes utque signis et aquilis per superbiam inluserit igitur romanus qui aderat exercitus sextum post cladis annum trium legionum ossa nullo noscente alienas reliquias an suorum humo tegeret omnis ut coniunctos ut consanguineos aucta in hostem ira maesti simul et infensi condebant primum extruendo tumulo caespitem caesar posuit gratissimo munere in defunctos et praesentibus doloris socius quod tiberio haud probatum seu cuncta germanici in deterius trahenti siue exercitum imagine caesorum insepultorumque tardatum ad proelia et formidolosiorem hostium credebat neque imperatorem auguratu et uetustissimis caerimoniis praeditum adtrectare feralia debuisse sed germanicus cedentem in auia arminium secutus ubi primum copia fuit euehi equites campumque quem hostis insederat eripi iubet arminius colligi suos et propinquare siluis monitos uertit repente mox signum prorumpendi dedit iis quos per saltus occultauerat tunc noua acie turbatus eques missaeque subsidiariae cohortes et fugientium agmine impulsae auxerant consternationem trudebanturque in paludem gnaram uincentibus iniquam nesciis ni caesar productas legiones instruxisset inde hostibus terror fiducia militi et manibus aequis abscessum mox reducto ad amisiam exercitu legiones classe ut ad uexerat reportat pars equitum litore oceani petere rhenum iussa caecina qui suum militem ducebat monitus quamquam notis itineribus regrederetur pontes longos quam maturrime superare angustus is trames uastas inter paludes et quondam a l domitio aggeratus cetera limosa tenacia graui caeno aut riuis incerta erant circum siluae paulatim adcliues quas tum arminius inpleuit compendiis uiarum et cito agmine onustum sarcinis armisque militem cum anteuenisset caecinae dubitanti quonam modo ruptos uetustate pontes reponeret simulque propulsaret hostem castra metari in loco placuit ut opus et alii proelium inciperent barbari perfringere stationes seque inferre munitoribus nisi lacessunt circumgrediuntur occursant miscetur operantium bellantiumque clamor et cuncta pariter romanis aduersa locus uligine profunda idem ad gradum instabilis procedentibus lubricus corpora grauia loricis neque librare pila inter undas poterant contra cheruscis sueta apud paludes proelia procera membra hastae ingentes ad uulnera facienda quamuis procul nox demum inclinantis iam legiones aduersae pugnae exemit germani ob prospera indefessi ne tum quidem sumpta quiete quantum aquarum circum surgentibus iugis oritur uertere in subiecta mersaque humo et obruto quod effectum operis duplicatus militi labor quadragesimum id stipendium caecina parendi aut imperitandi habebat secundarum ambiguarumque rerum sciens eoque interritus igitur futura uoluens non aliud repperit quam ut hostem siluis coerceret donec saucii quantumque grauioris agminis anteirent nam medio montium et paludum porrigebatur planities quae tenuem aciem pateretur deliguntur legiones quinta dextro lateri unetuicesima in laeuum primani ducendum ad agmen uicesimanus aduersum secuturos nox per diuersa inquies cum barbari festis epulis laeto cantu aut truci sonore subiecta uallium ac resultantis saltus complerent apud romanos inualidi ignes interruptae uoces atque ipsi passim adiacerent uallo oberrarent tentoriis insomnes magis quam peruigiles ducemque terruit dira quies nam quintilium uarum sanguine oblitum et paludibus emersum cernere et audire uisus est uelut uocantem non tamen obsecutus et manum intendentis reppulisse coepta luce missae in latera legiones metu an contumacia locum deseruere capto propere campo umentia ultra neque tamen arminius quamquam libero incursu statim prorupit sed ut haesere caeno fossisque impedimenta turbati circum milites incertus signorum ordo utque tali in tempore sibi quisque properus et lentae aduersum imperia aures inrumpere germanos iubet clamitans en uarus eodemque iterum fato uinctae legiones simul haec et cum delectis scindit agmen equisque maxime uulnera ingerit illi sanguine suo et lubrico paludum lapsantes excussis rectoribus disicere obuios proterere iacentis plurimus circa aquilas labor quae neque ferri aduersum ingruentia tela neque figi limosa humo poterant caecina dum sustentat aciem suffosso equo delapsus circumueniebatur ni prima legio sese opposuisset iuuit hostium auiditas omissa caede praedam sectantium enisaeque legiones uesperascente die in aperta et solida neque is miseriarum finis struendum uallum petendus agger amissa magna ex parte per quae egeritur humus aut exciditur caespes non tentoria manipulis non fomenta sauciis infectos caeno aut cruore cibos diuidentes funestas tenebras et tot hominum milibus unum iam reliquum diem lamentabantur forte equus abruptis uinculis uagus et clamore territus quosdam occurrentium obturbauit tanta inde consternatio inrupisse germanos credentium ut cuncti ruerent ad portas quarum decumana maxime petebatur auersa hosti et fugientibus tutior caecina comperto uanam esse formidinem cum tamen neque auctoritate neque precibus ne manu quidem obsistere aut retinere militem quiret proiectus in limine portae miseratione demum quia per corpus legati eundum erat clausit uiam simul tribuni et centuriones falsum pauorem esse docuerunt tunc contractos in principia iussosque dicta cum silentio accipere temporis ac necessitatis monet unam in armis salutem sed ea consilio temperanda manendumque intra uallum donec expugnandi hostis spe propius succederent mox undique erumpendum illa 