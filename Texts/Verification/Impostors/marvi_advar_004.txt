dicentis conducit enim filius subiicit patri omnia uirtute sua ut uidetur sed ut est paterna dicit enim subiicietur ei qui subiecit ipsi omnia cui subiicietur deo quis subiicietur filius cui subiicit omnia deus actio igitur et pater et filius substantia igitur ubi in qua actio ipsa magisque sit actio quae est substantia ergo dicit paulus et hoc cum tradiderit regnum deo et patri ipse igitur nunc regnat et secundum propriam actionem christus subiicit omnia et inimicitias et ipsam mortem exterminat ipse igitur subiicit sicuti dicit paulus cum euacuauerit omnem potentiam sic dicit quod filius propria uirtute facit ista adiicit et istud oportet enim illum regnare deus quidem rex omnium sed quoniam et filius et magis hoc est potentia et sapientia dei necesse est regnare primum sapientiam per quam subiicientur omnia enim et subsistunt et subiicientur omnia quoniam et dicitur et dictum est quod hoc est filius subiicit omnia et idcirco adiecit paulus quousque ponat inimicos omnes eius sub pedibus ipsius quis cuius manifeste quia filius patris sed quoniam in filio pater idcirco pater filio subiecit omnia et ideo maxime filius inimicos habet non pater et quoniam ambo id est bona ambiguitas intellectus et idcirco postremus inimicus euacuabitur mors si enim iesus uita est et aeterna uita euacuabitur a uita mors omnia igitur iesus id est filius subiicit patri sed quoniam patri et ipsa substantia et ipsa potentia secundum quod primum est esse patrem et quod esse primum est secundum autem operari uiuere intelligere quoniam duobus causa est quod primum necesse est dicere patrem subiicere filio dicit ergo cum tradiderit regnum deo et patri necessario filius et cum euacuauerit omnem principatum et potentiam necessario filius dicit rursus cum autem omnia subiecta sunt manifestum quod extra ipsum qui subiicit ipsi omnia non parua intelligentia xxxix sed nunc dimittamus quid uult nos intelligere quod deus causa qui sit et praepotens et praeprincipium potentiae ipse fecit omnia cum filius facit et si pater in filio et filius in patre ipse in filio facit quae filius fecit et quae pater facit filius facit indifferenter igitur aut patri aut filio dantur omnia siue operationes siue requies in altero enim ad alterutrum et nihil alterum quod in uno alterum et idcirco unum solum et nihil alterum sed subsistentia propria et pater et filius est ab una ex patre substantia filius autem hoc est actiua potentia est et quae faciat et quae uiuificet et sit intelligentialis omnia igitur iusta et generat et facit secundum uitam et regenerat secundum intelligentiam ueritatis et dei quam dat iesus omnibus cum sit omnium et intellectuum et uniuersaliter omnium quae sunt si igitur iste generat et iste regenerat omnia iste subiicit omnia non solum homines sed et ut dicit paulus omnem principatum et omnem potentiam numquid ista ut homo an ut etenim ipsum subiicere non temporis solum eius ex quo de maria filius sed et ante et postea si enim diluuium factum est si sodoma et gomorrha incensa si haec et talia multa facta sunt si in praesentia prima triumphat inimicos in semetipso si in secunda praesentia nouissimus inimicus euacuabitur mors filius facit ista sed potentia paterna facit igitur omnia spiritus spiritualia tunc et ipse subiicietur deo subiicienti ei omnia euacuatis enim omnibus requiescit actiua potentia et erit in ipso deus secundum quod est esse et secundum quod est quiescere in aliis autem omnibus spiritualiter secundum suam et potentiam et substantiam et hoc est ut sit in deus omnia in omnibus non enim omnia in unoquoque sed deo existente in omnibus et ideo omnia erit deus quod omnia erunt deo plena xl dicamus et alia non enim erubesco euangelium dei uirtutem et potentiam paulus dicit christum iesum hoc enim euangelium dicit et de isto christus ergo dei et sapientia et uirtus quid deinde sapientia et uirtus dei non ipse deus non enim ut in corporibus aut in corporalibus aliud est oculus aliud uisio aut in igne aliud ignis aliud lumen eius eget enim oculus et ignis alterius alicuius et oculus alterius luminis ut sit ex ipso et in ipso uisio ignis et aeris ut sit ex ipso lumen sed sicuti uisionis potentia in se habet uisionem tunc foris existentem cum operatur potentia uisionis et generatur a potentia uisionis uisio unigenita ea ipsa nihil enim aliud ab ea gignitur et ad potentiam uisionis uisio est non intus solum sed et intus in potentia in actione magis foris et ideo ad potentiam quippe uisio cum sit ergo uisionis potentiae uisio et unum totum et potentia quidem quiescit uisio autem in motu est et per uisionem omnia uisibilia fiunt et passiones circa uisionem sunt uisionis potentia impassibili existente et sine passione uisionem generante sic igitur et uirtus et sapientia dei ipse deus est totum quod simplex et quod unum et unius et eiusdem substantiae et simul ex aeterno et semper et a patre qui sui generator est existens sapientia igitur et uirtus operationis hanc enim uirtutem nunc significat coniunxit enim sapientiam et uirtutem ergo horum potentia est deus et ideo pater quod ab ipso ista gignit enim ista in actionem et impassibiliter quod sunt potentia et actio et deus et dei uirtus et sapientia quae cum actiua sunt iuxta ea quae foris sunt curam habentia ad deum sunt semper sapientiam dantia semper uiuificantia non deum sed a deo factam per semetipsa omnem creaturam et si qua passio in actione passio est isto modo siue est iesus siue lumen siue refulgentia siue forma siue imago siue uirtus et sapientia siue character siue uita apparebit et deus pater et filius spiritus et christus xli adhuc inducamus eadem ipsa uitam dicentes christum quomodo est deo dicit ioannes quod factum est in ipso uita erat et iterum sicuti enim pater habet uitam in semetipso sic et filio dedit uitam habere in semetipso quid tam simul quid tam idem habet pater in se uitam habet et filius in semet uitam quid est habere uitam in seipso ipsum sibi uitam esse non ab alio accipere uitam sed a seipso et aliis dare dicit aliquis similis substantiae esse non tamen esse illud iam dictum quoniam simile substantia non dicitur neque enim est iuxta quod substantia est magis autem si eiusdem substantiae est idem substantia dicitur non simile simile enim iuxta qualitates ut ignis substantia est et aer secundum substantiam idem enim ambo qualitatibus autem simile aut dissimile notione uirtutum et aliis simile dic et terra et aqua grauitate et densitate aut aliis talibus in quibus et istud accidit quaecumque sint similia eadem esse dissimilia alia et alia qualitate simile enim non idem neque idem unum sed idem geminum unum et ista non substantia sed numero unum nos nunc de substantia perquirimus quae in deo aut filio aut ipsa est aut eadem aut modo quodam et ipsa et eadem quomodo ergo ipsa est aduentante filio et tanta faciente et in coelo et in terra et intrante in carnem quomodo iesus filius quod significat patrem quomodo et tres sunt substantiae deus spiritus sanctus non enim oportet dicere nec fas est dicere unam esse substantiam tres esse personas si enim ista ipsa substantia et egit omnia et passa est patripassiani ergo et nos absit quid igitur eadem est non ipsa sed si istud aut praeexistente substantia duo aut ab eadem scissione aut amissione partis eiusdem ipsa facta est eadem neque dimissione neque diminutione filius natus est sed perfectus pater et semper perfectus et semper pater perfectus filius et semper perfectus et ex aeterno et in aeternum filius quomodo igitur eadem in duobus enim quae eadem sed pater et filius unum et qui pater pater et qui filius filius et non idem pater et filius nec idem filius pater eius cuius filius est non ergo unum sunt neque ipsa neque eadem est substantia relinquitur ergo modo quodam esse et ipsam et eamdem non enim fas est dicere alterius esse substantiae patrem et filium quoniam quod sit ipsa dicemus siue deum et dicemus siue deum et dei uirtutem et sapientiam siue quod est esse et uitam siue quod est esse intelligere aut intelligentiam siue esse et uitam intelligere siue patrem et filium siue lumen et effulgentiam siue deum et characterem siue deum et formam et imaginem siue substantiam et speciem sicut ibi non ut heic siue substantiam et motionem siue potentiam et actionem siue silentium et effatum ipsum substantiam esse confitendum deum enim quod est esse dicentes filium uitam quomodo separamus uitam ab eo quod est esse siue in patre siue in filio etenim pater in seipso habet uitam et filius excepto quod filius a patre accepit quod habet pater ergo et filius a se orti a se potentes ad uitam sic mihi intellige habere dicere quomodo euangelium et pater enim habet in se uitam habere ergo non quasi aliud sed ipsum est sed in intellectu xlii ista diximus si igitur pater in semetipso habet uitam uita est et substantia eius uita est et sic filius dicit enim ego sum uita pater ergo uita est et filius uita omnis uita iuxta quod uita est motus est uiuificans quibus posse est uiuificari et idcirco definitio animae et uitae ista est quod a se mouetur esse et ut substantia eius istud dicitur multo magis ergo ista in deo et quid ergo diximus uita pater et substantia est et se mouens substantia et nihil aliud se mouens motio nisi uita ipsa igitur et substantia et uita sed quoniam in motu intelligentia quasi aliud adintelligitur et non perfecte aliud ipsum autem uiuere ad aliud ueluti mixtione in utroque alterius iuxta quod uita est et motus est unum est rursus iuxta quod uita est in ipsum aliud unum et idcirco eadem substantia sed siue ipsa siue eadem necessario et simul est quoniam duo simul sunt etenim sine altero nunquam fuit alterum unum ergo et unum sunt ista hoc igitur quod est esse uitam et per semet esse motionem pater est hoc autem quod est motum esse et per semet esse uitam filius est causa enim motionis uita pater ergo et magis principalis uita motionem requiescentem habens in abscondito et intus se mouentem filius autem in manifesto motio et ideo filius quoniam ab eo quod est intus processit magis autem motio existens quod in manifesto isto modo et uita filius a patre uita qui sic accipit uitam esse a praeprincipali principio natum uniuersale ab uniuersali tota ex tota et idcirco dicit uiuens pater misit me et ego uiuo propter ipsum si igitur generans in uita et filius secundum motionem filium secundum autem motum uitam esse uitam filio dante patre in motionem generationem et simul uitam ipse autem in semetipso ergo pater et filius et unum est semper et ex aeterno natus est et alter in altero et inseparabilis separatio et in patre filius et in filio pater et maxime filius actio quoniam filius cum actione uita pater autem secundum id quod est esse uita et secundum quod est uitam esse actio manet igitur pater et impassibilis manet operatur filius et in manifestationem ducit et deus intus operatur existente actione iuxta potentiam et in patre et in filio iuxta actionem actio est xliii ista huiusmodi oportet reuocare ad illa omnia quae praeposuimus siue deus est siue lumen et effulgentia siue silentium et effatum siue alia quibus unum et simul ea apparet et ingenita generatio ubi igitur habet locum quod simile est dicere qua causa dicitur semper et misterium totum hoc est unus deus et pater et filius et spiritus sanctus unus deus simile ergo quomodo unus deus at necessario unus deus si enim uelut non simul necessario duo si autem simile illud alterum necessario alterum ergo necessario alterius substantiae isti ariani isti lucianistae isti eusebiani isti illiriciani sed abiicientes aliqua auferentes aliqua et mutantes omnes diuersae opinionis haeretici huc accedit si pater et filius quomodo dicit saluator ego sum ueritas si id quod dictum est uerum est filius cum sit ueritas minor pater similis qui sit ueritati non ueritas quanta blasphemia ista si autem ueritas deus ueritas filius sicuti ipsi filius dicit et uere dicit deus est filius non ergo duplex sed una semper ueritas et ualde foris et deorsum ualde quod est simile ueritati quod forte in mundo existat similitudo ueritatis ubi et error et corruptio et omnis passio ipsum ergo ueritatem esse substantia est non enim aliud substantia aliud ueritas quod enim simplex hoc ueritas simplex deus simplex filius ueritas deus ueritas filius et deus et filius una ueritas ueritas enim in semetipsa ueritas item si similis ueritati est filius id est quod simile est ducit quae ducit si autem ueritas in ueritatem ducit sed enim deum ducit et deus ueritas in ueritatem ducit ergo sed impossibile cum ipse ueritas non sit in ueritatem ducere ueritas ergo et pater et filius sicuti et dicitur quem mittit ad me pater iste ad me ueniet ex istis omnibus non solum concluditur sed manifesta efficitur confessio extra mutationem esse motum in deo non enim localis neque cum passione generatio aut corruptione aut augmento uel minutione neque aliqua immutatione est enim mouere ibi et moueri ipsum quod est esse simul et ipsum et simplex et intellectu unum in uno sicut in potentia et actione semper quidem in eo quod est esse secundum autem agere ab eo quod est esse filius et pater sed sicuti dictum est et in filio pater et in patre filius xliu num timor ex isto nascitur esse nos ista dicentes quasi patripassianos multum differt serpentinum dogma a ueritate illi enim deum solum esse dicunt quem nos patrem dicimus ipsum solum existentem et effectorem omnium et uenisse non solum in mundum sed et in carnem et alia omnia quae nos filium fecisse dicimus si enim dicimus patrem patrem et filium filium unum et dicentes et ideo id quod unum non solum unum dicentes sed unum et unum aliud autem impassibile unum aliud passum quomodo ergo patripassiani sumus deus enim nec procedit a semetipso neque in manifesto actio est neque uelut in motione quod intus motio ueluti non est motio autem qui sit in motionis potentia magis motio et actio est fertur potentia sua in effectionem eorum quae sunt quo enim hoc causa est eorum quae sunt quo autem causa hoc non in se manet semper qui sit in eo quod est et secundum hoc est iste inuersibilis et immutabilis sed in iis quae sunt iuxta genera eorum quae sunt alius et alius ipso quo uniuersalis est in patre manens idem ipse passiones igitur ubi neque in patre neque in filio sed iuxta quae sunt genere suo non recipienda uirtutem totam quodlibet uniuersalis unoquoque existente et illo distribuente suum proprium ut angelorum potentiarum thronorum dominationum potestatum animarum et sensibilium et ipsius carnis passio igitur in istis et iuxta haec non hoc est filii secundum carnem ergo saluator passus est secundum spiritum autem quod erat sine passione unde differt nostrum dogma a patripassianis non enim filium esse passio est sicuti dictum nec facere aliquid nec loqui diuina enim potentia sine passione fiunt omnia et ista magis sua et substantialis et diuina motio est non passio deinde de isto non fuerunt patripassiani sed de cruce quod pater crucifixus est dicentes sacrilegi impassibili passionis implicantes et non intelligentes necessario aliquid impassibile esse si est aliud quod patiatur nos tamen impassibilem et filium dicimus iuxta autem quod caro factus est passibilem at uero miseratio et ira et gaudium et tristitia et alia huiusmodi ibi non sunt passiones sed natura et substantia si igitur spiritus beneuolentia ipse per se optimus quibusdam in uitam quibusdam in mortem est non sua natura mutatus sed patientium materia et uoluntate signaturam immutabilem diuinitas pro accipientibus aut ut oportet aut aliter affici dicitur uel pati quoniam a nostris sensibus quae diuina sunt aestimamus in sensibilibus enim iuxta quod animal est animal hoc est anima utens corpore uel corpus animatum iuxta sensum pati dicitur uere autem neque per semet solius animae sunt passiones multo magis spiritus et dei impassibilis enim diuina natura est xlu discedant ergo patripassiani quoniam nos et patrem dicimus et filium ipsum solum passibilem iuxta motum in hile discedant ariani quoniam nos naturae filium dicimus ante omnem creaturam genitum discedant et dicentes christum esse quod a deo factus sit qui deus est nos enim filium dicimus naturam et a patre ipsum esse et in patre discedant marcelli et photini discipuli ipsum enim uerbum dicimus in carne fuisse non aliud uerbum esse et aliud hominem in quo christum dicunt esse sed ipsum carnem induisse illi enim dicunt esse et deum et et spiritum quartum autem filium id est hominem qui ex maria quem assumpsit et ut ministrum rexit cui homini dicunt et sedem paratam esse exciderunt ergo a trinitate si autem manet trinitas sola ipse homo et quem nos supra filium demonstrauimus non autem hoc significat et caro factus est corruptus in carnem conuersus est sed per quem effecta sunt omnia et omnia effectus et caro factus est ut in carne cum esset totum hominem sua passione et morte iuxta passiones corporis mercaretur si enim non erat ipse homo de maria quare exinaniuit semetipsum et quid est formam serui accipiens et quid rursus est et caro factus est discedant et basilii nos enim dicimus et ueritate et iuxta sinodum in nicaeapoli sic enim et pater et filius unum ambo et semper et simul ambo et quoniam quod autem dicunt et si confitentur filium a patre habere substantiam sed aliud quidem dicunt dicentes neque generatione filium neque faciendo esse a deo sed compulsu istorum duorum et generationis et faciendi ueluti lapidis et ferri atque inde emitti flammam ista dicentes occulti ariani sunt primum non generatione dicentes dei filium esse sed factura quod dogma est arii factura enim est quod a compulsu exilit et ex nihilo est non enim a ferro aut lapide flamma quod maxime arius insanus sapit etsi collisio facta est fuit quando non fuit et si compulsum faciendi et generatione factus est filius praeexstitit factio et generatio antequam fuisset filius posteriora autem ista quomodo ergo compulsio et hoc arii deinde quomodo ista collisio et quorum et in quo numquid uoluntatum in deo concursio numquid passionum aut differentiarum maxime contrariarum motionum et si istud passus est pater qui est sine passione et non ex sua substantia apparuit ei filius collisione enim duarum aut uoluntatum aut passionum nec uoluntas facta est nec passio multo magis nec substantia a substantia paterna sed extra quaedam substantia quae ex nihilo existeret de ad patrem suspicari ista impia blasphemia xlui diximus de et sufficienter diximus hoc enim nobis propositum quomodo autem si filius et semper cum patre est et procedit et descendit et ascendit et mittitur et facit quae uoluntatis sunt patris et quomodo imago cum sit dei in dextera sedeat dei et quid sit dextera et quid sedere et quid est per quem facta sunt omnia et quomodo omnia et quid est quod nihil factum est sine ipso et quomodo et ipse uoluntatem habet et quae facit uoluntate patris facit et quomodo perfectus et a perfecto patre ut imperfectus et corpus accepit et nunc corpus fert et si sanctum spiritale et simile eorum hominum qui post sancti erunt et quomodo semperque qui moueatur et a se genitus potentia quidem patris ista enim omnia definiunt si quis dignus sit intelligere et in isto libro inueniet fidem sic esse et permittente deo et iesu christo domino nostro et spiritu sancto dicimus ne quis blasphemiter intelligens meum dogma dixerit omnia enim a sancta scriptura et dicuntur et sunt dicemus maxime illud e quo gignuntur multae haereses quod euangelia et apostolus et omnis uetus scriptura de deo quidem dicit omnia et de iesu christo hoc est de incarnato hic enim misterium salutis nostrae egit hic nos liberos fecit redemit in istum credimus secundum crucem et iuxta resurrectionem a mortuis saluatorem nostrum idcirco paulus dicit non enim iudicaui quidquam scire in uobis nisi iesum christum et hunc crucifixum xluii confitemur igitur deum patrem omnipotentem confitemur filium unigenitum iesum christum deum de deo lumen uerum de uero lumine formam dei qui habet substantiam de dei substantia naturam generationem filium simul cum patre consubstantiatum quod graeci appellant primogenitum ante constitutionem mundi et primogenitum ante omnem creaturam hoc est et ante substantiam ueniendi et generationis et reuiuendi primogenitum a mortuis qui sit omnium uniuersalis autem ad deum in postremis temporibus incarnatum et cruce uincentem mortem et omne peccatum saluatorem nostrum iudicem omnium semper cum patre substantialem et potentiam actiuam a patria potentia et generantem et facientem omnia et substantiam existendi omnium et generationem et reuiuiscentiam quoniam uita est aeterna et dei uirtus et sapientia ipsum inuersibilem immutabilem iuxta quod est et quod semper est iuxta autem quod est creare omnia et maxime iuxta in hile actionem impassibiliter patientem ut fons aquarum immutabilis impassibilis extra omnem motionem cum fluit et in flumen aduenit iuxta alueum et genera et qualitates terrae creditur pati semper seruans potentiam aquae suam et sicuti flumen irrigat terram nullam diminutionem sentiens ad hoc quod est esse aquam sic christus ille est fluuius de quo propheta dicit qui irrigat et infundit totam terram sed christus totus omne irrigat et uisibilia et inuisibilia flumine uitae omnium eorum quae sunt substantia irrigat in quo autem uita est christus in quo rigat spiritus sanctus in quo potentia est uitalitatis pater et deus totum autem unus deus confitemur ergo et spiritum sanctum ex deo patre omnia habentem hoc est iesu christo tradente illi omnia quae christus habet a patre et isto huiusmodi modo simul confitemur esse haec tria ex isto quod unum et unum deum ista et semper simul et patrem et filium et spiritum sanctum ineffabili potentia et ineloquibili generatione filium dei iesum christum qui sit et deum et imaginem et formam et characterem et refulgentiam patris et uirtutem et sapientiam dei per quae appareat et declaratur deus in potentia omnium et existens et manens et agens omnia secundum actionem filii id est iesu christi quem incarnatum et crucifixum et resurgentem a mortuis et ascendentem in coelos et sedentem ad dexteram patris et iudicem futurum uenire uiuentium et mortuorum patrem omnis creaturae et saluatorem et uoce et toto corde confitemur semper gratia et pax a deo patre et filio eius iesu christo domino nostro sic ista confitenti in omnia saecula saeculorum xluiii spiritus sapientia substantia utrum idem omnia an altera a se inuicem et si idem communione quadam an uniuersitate si communione quadam quid primum quid ex alio et qua communione si uniuersitate et ista et quae differentia et quae communio si a se inuicem altera omnimodo altera in alia ut subiectum alia ut accidens an iuxta alium alterum modum si igitur omnimodis altera et et alterius substantiae sed nihil omnimodis alterius substantiae eorum enim quae sunt genus et magis genus in eo quod est esse sed quoniam esse dupliciter et ipsum dupliciter est enim uere esse est et solum esse si igitur uere et solum ad omnia et solum ad solum siue siue dicuntur non omnimodis altera sunt participatione igitur cuiusdam communionis omnia quae sunt ad altera sunt etenim quod est hoc quod non est opponitur quasi contrarium secundum priuationem nulla participatione ad se inuicem ergo nec alterum si igitur quae sunt etiam differentia sint et altera quadam tamen communione eadem sunt et secundum istum modum et eadem altera sunt et istud duobus modis siue altera in identitate siue eadem in alteritate sed si eadem in alteritate magis in alteritatem uergunt si autem altera in identitate maxime identitas apparet quid igitur istis concinat hinc perspiciendum xlix de deo et hoc est de patre et filio dei permissu sufficienter dictum quoniam unum quae duo dictum et de hoc est de filio et de spiritu sancto quod in uno si igitur quae duo unum et in uno duo illud unum in quo sunt duo quoniam cum illo est et ex aeterno cum ipso semper quae simul sunt sibi inuicem eadem duo unum sunt necesse est igitur ista idem esse quomodo istud sit audi ut dico ante omnia quae uere sunt unum fuit siue ipsum unum antequam sit ei esse unum illud enim unum oportet dicere et intelligere quod unam imaginationem alteritatis habet unum solum unum simplex unum per concessionem unum ante omnem existentiam ante omnem existentialitatem et maxime ante omnia inferiora ante ipsum hoc enim unum ante ante omnem igitur essentitatem substantiam subsistentiam et adhuc omnia quae potentiora unum sine existentia sine substantia sine intelligentia supra enim haec immensum inuisibile indiscernibile uniuersaliter et his quae in ipso et his quae post ipsum etiam quae ex ipso soli autem sibi et discernibile et definitum ipsa sua existentia non actum ut non quiddam alterum sit ab ipso consistentia et cognoscentia sui impartile undique sine figura sine qualitate neque inqualitate sine qualitate quale sine colore sine specie sine forma omnibus formis carens neque quod sit ipsa forma qua formantur omnia et uniuersalium et partilium omnium quae sunt prima causa omnium principiorum principium omnium intelligentiarum praeintelligentia omnium potentiarum fortitudo ipsa motione celebrior ipso statu stabilior motione enim ineloquibili status est statu autem ineffabili superelatiua motio est continuatione omni densior distantia uniuersa altior definitior uniuerso corpore et maior omni magnitudine omni incorporali purior omni intelligentia et corpore penetrabilior omnium potentissimus potentia potentiarum omni genere omni potentia omni specie maius totum uero quae sunt omnia ipsum existens omni toto maius corporali et incorporali omni parte magis pars inenarrabili potentia pura existens prae omnibus quae uere sunt l hic est deus hic pater praeintelligentia praeexistens et praeexistentia beatitudinem suam et immobili motione semetipsum custodiens et propter istud non indigens aliorum perfectus super perfectos tripotens in unalitate spiritus perfectus et supra spiritum non enim spirat sed tantum spiritus est in eo quod est ei esse spiritus spirans in semetipsum ut sit spiritus quoniam est spiritus inseparabilis a semetipso ipse sibi et locus et habitator in semetipso manens solus in solo ubique existens et nusquam simplicitate unus qui sit tres potentias couniens existentiam omnem uitam omnem et beatitudinem sed ista omnia et unum et simplex unum et maxime in potentia eius quod est esse hoc est existentiae potentia uitae et beatitudinis quod enim est et existit potentia quae sit existentiae ac potentia est uitae et beatitudinis ipsa per semetipsam et ideo et sui ipsius et uiuere et agens habens secundum ipsam suimetipsius inexistentem existentiam indiscernibilis spiritus counitio diuinitas substantialitas beatitudo intelligentialitas uitalitas optimitas et uniuersaliter omnimodis omnia pure ingenitum unalitas counitionis nulla counitioni isto igitur uno existente unum proinde exiliit unum in substantia unum in motu unum et motus enim existentia quoniam existentia motus istud igitur unum existentialiter unum sed non ut pater inexistentialiter unum qui est secundum potentiam existentialiter unum habet enim potentiam et magis habet quod ei futurum est secundum operationem esse et secundum ueritatem non habet sed est quoniam potentia coactio actuosa sit omnia est sine molestia et uere omnimodis non egens quae sit ab hoc ut sit omnia potentia etenim qua potens nata actio eget agens ipsa unalitas li igitur ista secundum istud quod esse dicimus unum unum uita est quae sit motio infinita effectrix aliorum uel eorum quae uere sunt uel eorum quae sunt existens ad id quod est esse quae sunt omnia a sesemet mouens semper in motu in semetipsa habens motum magis autem ipsa motus est sic enim scriptura diuina dicit quod dedit ipse pater deus in ipso esse uitam esse 