sonum litterarum nihil intersit quantum ad generale nomen pertinet nam et speciale nomen dicimus quod inter octo partes orationis ita est ut alias septem non contineat ad intelligo at hoc est quod dixi se inuicem significare uocabulum et nomen ad teneo sed quaero quid dixeris cum etiam seipsa significant cum aliis partibus orationis nonne superior ratio docuit nos omnes partes orationis et nomina posse dici et uocabula id est et nomine et uocabulo posse significari ad ita est quid ipsum nomen id est sonum istum duabus sillabis expressum si ex te quaeram quid appelles nonne recte mihi respondebis nomen ad recte num ita se significat hoc signum quod quatuor sillabis enuntiamus cum dicimus coniunctio hoc enim nomen inter illa quae significat numerari non potest ad recte accipio id est quod dictum est nomen seipsum significare cum aliis quae significat quod etiam de uocabulo licet per teipsum intelligas ad iam facile est sed illud mihi nunc uenit in mentem nomen et generaliter et specialiter dici uocabulum autem inter octo partes orationis non accipi quare hoc quoque inter se praeter diuersum sonum differre arbitror quid nomen et distare inter se aliquid putas praeter sonum quo etiam linguae discernuntur latina atque graeca ad hic uero nihil aliud intelligo peruentum est ergo ad ea signa quae et seipsa significent et aliud ab alio inuicem significetur et quidquid ab uno hoc et ab alio et nihil praeter sonum inter se differant nam hoc quartum modo inuenimus tria enim superiora et de nomine et uerbo intelliguntur ad omnino peruentum iam quae sermocinando inuenerimus uelim recenseas ad faciam quantum possum nam primo omnium recordor aliquandiu nos quaesisse quam ob causam loquamur inuentumque esse docendi commemorandiue gratia nos loqui quandoquidem nec cum interrogamus aliud agimus quam ut ille qui interrogatur discat quid uelimus audire et in cantando quod delectationis causa facere uidemur non sit proprium locutionis in orando deo quem doceri aut commemorari existimare non possumus id uerba ualeant ut uel nos ipsos commonefaciamus uel alii commoneantur doceanturue per nos deinde cum satis constitisset uerba nihil aliud esse quam signa ea uero quae non aliquid significent signa esse non posse proposuisti uersum cuius uerba singula quid significarent conarer ostendere is autem erat si nihil ex tanta superis placet urbe relinqui cuius secundum uerbum quamuis notissimum et manifestissimum quid tamen significaret non reperiebamus cumque mihi uideretur non frustra nos id in loquendo interponere sed quod eo aliquid doceamus audientem ipsam mentis affectionem cum rem quam quaerit non esse inuenit uel inuenisse se putat hoc uerbo fortasse indicari respondisti tu quidem sed tamen nescio quam profunditatem quaestionis ioco euitans in aliud tempus illustrandam distulisti nec me debiti quoque tui oblitum putes inde tertium in uersu uerbum cum satagerem exponere urgebar abs te ut non uerbum aliud quod idem ualeret sed rem ipsam potius quae per uerba significaretur ostenderem cumque id sermocinantibus nobis fieri non posse dixissem uentum est ad ea quae interrogantibus digito monstrantur haec ego corporalia esse omnia arbitrabar sed inuenimus sola uisibilia hinc nescio quomodo ad surdos et histriones deuenimus qui non quae sola uideri possunt sed multa praeterea ac prope omnia quae loquimur gestu sine uoce significant eosdem tamen gestus signa esse comperimus tum rursus quaerere coepimus quomodo res ipsas quae signis significantur sine ullis signis ualeremus ostendere cum et ille paries et color et omne uisibile quod intentione digiti ostenditur signo quodam conuinceretur ostendi hic ego errans cum inueniri tale nihil posse dixissem tandem inter nos constitit ea posse demonstrari sine signo quae cum a nobis quaeruntur non agimus et post inquisitionem agere possumus locutionem tamen ex eo non esse genere siquidem et loquentes cum interrogamur quid sit locutio istam per seipsam demonstrare facile esse satis apparuit ex quo admoniti sumus aut signis signa monstrari aut signis alia quae signa non sunt aut etiam sine signo res quas agere post interrogationem possumus horumque trium primum diligentius considerandum discutiendumque suscepimus qua disputatione declaratum est partim esse signa quae ab iis signis quae significarent significari uicissim non possent ut est hoc quadrisillabum cum coniunctio dicimus partim quae possent ut cum dicimus signum etiam uerbum significamus et cum dicimus uerbum etiam signum significamus nam signum et uerbum et duo signa et duo uerba sunt in hoc autem genere quo inuicem se signa significant quaedam non tantum quaedam tantum quaedam uero etiam idem ualere monstratum est etenim hoc disillabum quod sonat cum dicimus signum prorsus omnia quibus quidque significatur significat non autem omnium signorum signum est cum dicimus uerbum sed tantum eorum quae articulata uoce proferuntur unde manifestum est quamuis et uerbum signo et signum uerbo id est et duae istae sillabae illis et illae istis significentur plus tamen signum ualere quam uerbum plura scilicet illis duabus sillabis quam istis significantibus tantumdem autem ualet generale uerbum et generale nomen docuit enim ratio omnes partes orationis etiam nomina esse quod et pronomina his addi possunt et de omnibus dici potest quod aliquid nominent et nulla earum sit quae non uerbo adiuncto pronuntiatum possit implere sed cum tantumdem ualeant nomen et uerbum eo quod omnia quae uerba sunt sint etiam nomina non tamen idem ualent alia quippe de causa uerba et alia nomina nuncupari satis probabiliter disputatum est siquidem alterum horum ad auris uerberationem alterum ad animi commemorationem notandam esse compertum uel ex hoc intelligi potest quod in loquendo rectissime dicimus quod est huic rei nomen rem memoriae mandare cupientes quod est autem huic rei uerbum dicere non solemus quae uero non solum tantumdem sed etiam idem omnino significent et inter quae nihil praeter litterarum distet sonum nomen et inuenimus illud sane mihi elapsum erat an hoc genere in quo inuicem se significant nullum nos signum comperisse quod non inter caetera quae significat se quoque significet haec quantum potui recordatus sum tu iam uideris quem nihil puto in hoc sermone nisi scientem certumque dixisse utrum ista bene ordinateque digesserim satis tu quidem memoriter omnia quae uellem recoluisti et ut tibi fatear multo euidentius mihi nunc uidentur ista distincta quam cum ea inquirendo ac disserendo de nescio quibus latebris ambo erueremus sed quonam tantis ambagibus tecum peruenire moliar difficile dictu est hoc loco tu enim fortasse aut ludere nos et a seriis rebus auocare animum quasi quibusdam puerilibus quaestiunculis arbitraris aut paruam uel mediocrem aliquam utilitatem requirere aut si magnum quiddam parturire istam disputationem suspicaris iamiamque id scire siue saltem audire desideras ego autem credas uelim neque me uilia ludicra hoc instituisse sermone quamuis fortasse ludamus idque ipsum tamen non puerili sensu aestimandum sit neque parua bona uel mediocria cogitare et tamen si dicam uitam esse quamdam beatam eamdemque sempiternam quo nos deo duce id est ipsa ueritate gradibus quibusdam infirmo gressui nostro accommodatis perduci cupiam uereor ne ridiculus uidear qui non rerum ipsarum quae significantur sed consideratione signorum tantam uiam ingredi coeperim dabis igitur ueniam si praeludo tecum non ludendi gratia sed exercendi uires et mentis aciem quibus regionis illius ubi beata uita est calorem ac lucem non modo sustinere uerum etiam amare possimus ad perge potius ut coepisti nam nunquam ego contemnenda putem quae tu dicenda uel agenda putaueris age iam ergo illam partem consideremus cum signis non alia signa significantur sed ea quae significabilia uocamus et primum dic mihi utrum homo homo sit ad nunc uero an ludas nescio quid ita ad quia quaerendum ex me censes utrum homo aliud sit quam homo ita credo te illudi arbitrareris si etiam quaererem utrum prima huius nominis sillaba aliud sit quam ho et aliud secunda quam mo ad ita omnino at istae duae sillabae coniunctae homo est an negabis ad quis neget quaero ergo num tu duae istae sillabae coniunctae sis ad nullo modo sed uideo quo tendas dicito ergo ne me contumeliosum putes ad concludi existimas quod homo non sim quid tu non idem existimas qui omnia superiora ex quibus hoc confectum est uera esse concedis ad non tibi ego dicam quid existimem nisi prius abs te audiero cum quaereres utrum homo homo sit de duabus istis sillabis an de re ipsa quam significant me interrogaueris tu potius responde ex qua parte acceperis interrogationem meam nam si est ambigua prius hoc cauere debuisti neque mihi respondere antequam certus fieres quonam modo rogauerim ad quid enim me impediret haec ambiguitas cum ego ad utrumque responderim homo enim prorsus homo est nam et istae duae sillabae nihil aliud sunt quam istae duae sillabae et id quod significant nihil aliud est quam id quod est scite hoc quidem sed cur hoc solum quod dictum est homo non etiam caetera quae locuti sumus ad utrumque accepisti ad unde enim conuincor quod et caetera non sic acceperim ut alia omittam eam ipsam primam rogationem meam si totam ex ea parte accepisses qua sillabae sonant nihil mihi respondisses possem tibi enim uideri nihil etiam interrogasse nunc uero cum tria uerba sonuerim quorum unum in medio repetiui dicens utrum homo homo sit primum et ultimum uerbum non secundum ipsa signa sed secundum ea quae his significantur te accepisse uel hoc solo manifestum est quod statim certus ac fidens rogationi respondendum putasti ad uerum dicis cur ergo id tantum quod in medio positum est et secundum id quod sonat et secundum id quod significat te accipere libuit ad ecce iam totum ex ea tantum parte qua significatur accipio assentior enim tibi sermocinari nos omnino non posse nisi auditis uerbis ad ea feratur animus quorum ista sunt signa quare ostende nunc quomodo ista ratiocinatione deceptus sim qua me hominem non esse concluditur imo eadem rursus interrogabo ut ipse inuenias ubi lapsus sis ad bene facis illud ergo quod primo quaesieram quia iam dedisti non quaeram uide igitur diligentius utrum sillaba ho nihil aliud sit quam ho et utrum mo nihil aliud sit quam mo ad hic prorsus nihil aliud uideo uide etiam num istis duabus iunctis homo fiat ad nequaquam hoc concesserim placuit enim et recte placuit signo dato id quod significatur attendere et ex eius consideratione uel dare uel negare quod dicitur illae autem separatim enuntiatae sillabae quia sine ulla significatione sonuerunt hoc eas esse quod sonuere concessum est placet igitur firmumque animo tenes non respondendum esse interrogationibus nisi ex iis rebus quae uerbis significantur ad non intelligo cur displiceat si modo uerba sint uellem scire quomodo illi resisteres de quo iocantes solemus audire quod ex eius ore cum quo disputabat leonem processisse concluserit cum enim quaesisset utrum ea quae loqueremur nostro ore procederent atque ille non potuisset negare quod facile fuit egit cum homine ut in loquendo leonem nominaret hoc ubi factum est ridicule insultare coepit et premere ut quoniam quidquid loquimur ore nostro exire confessus erat et leonem se locutum esse nequibat abnuere homo non malus tam immanem bestiam uideretur uomuisse ad minime uero erat arduum scurrae huic resistere non enim concederem ore nostro exire quodcumque loquimur nam quae loquimur ea significamus non autem quae res significatur sed signum quo significatur loquentis ore procedit nisi cum ipsa signa significantur quod genus paulo ante tractauimus bene tu quidem hoc modo aduersus illum esses paratus uerumtamen mihi quid respondebis utrum homo nomen sit requirenti ad quid nisi esse nomen quid cum te uideo num nomen uideo ad non uisne igitur dicam quod sequitur ad ne quaeso nam mihi ipse renuntio me hominem non esse qui nomen esse responderim cum homo utrum nomen esset inquireres iam enim plancuerat ex ea re quae significaretur aut assentiri aut negare quod dicitur at mihi uidetur non te frustra in hanc responsionem decidisse nam uigilantiam tuam mentibus nostris indita ipsa lex rationis euicit nam si quaererem quid esset homo responderes fortasse animal si autem quaererem quae pars orationis esset homo nullo modo posses recte respondere nisi nomen quamobrem cum homo et nomen et animal esse inueniatur illud dicitur ex ea parte qua signum est hoc ex parte rei quam significat qui ergo quaerit utrum homo nomen sit nihil ei aliud quam esse respondeam satis enim significat ex ea parte se uelle audire qua signum est si autem quaerit utrum animal sit multo procliuius annuam quoniam si tacens et nomen et animal tantum quid esset homo requireret placita illa loquendi regula ad id quod duabus sillabis significatur animus curreret neque quidquam responderetur nisi animal uel etiam tota definitio diceretur id est animal rationale mortale an tibi non uidetur ad prorsus uidetur sed cum esse nomen concesserimus quomodo illam conclusionem nimis contumeliosam euitabimus qua nos homines non esse conficitur quomodo putas nisi docendo non ex ea parte illatam qua interroganti assentiebamur aut si ex ea parte illam se fatetur inferre nullo modo est formidanda quid enim metuam hominem id est tres istas sillabas non esse me confiteri ad nihil est uerius cur ergo animum offendit cum dicitur non es igitur homo cum secundum illa concessa nihil uerius dici potuerit quia non possum non putare ad id conclusionem referri quod his duabus sillabis significatur simul atque ista uerba sonuerint ea scilicet regula quae naturaliter plurimum ualet ut auditis signis ad res significatas feratur intentio ad accipio quod dicis iam ergo intelligas uolo res quae significantur pluris quam signa esse pendendas quidquid enim propter aliud est uilius sit necesse est quam id propter quod est nisi tu aliud existimas ad uidetur mihi non temere hic esse assentiendum nam cum dicimus coenum longe hoc nomen arbitror rei quam significat antecellere quod enim nos offendit audientes non ad ipsius uerbi pertinet sonum coenum enim nomen mutata una littera coelum est inter illa uero quae his nominibus significantur quantum distet uidemus quamobrem nequaquam huic signo tribuerim quod in re quam significat odimus et propterea hoc illi iure antepono libentius enim hoc audimus quam ullo sensu illud attingimus uigilantissime omnino itaque falsum est omnes res pluris quam earum signa esse pendendas ad ita uidetur dic ergo mihi quid arbitreris eos secutos esse qui huic rei tam foedae atque aspernabili nomen indiderunt uel utrum eos probes an improbes ad ego uero illos nec probare nec improbare audeo nec quid fuerint secuti scio potesne saltem scire quid tu sequaris cum hoc nomen enuntias ad hoc plane possum nam significare uolo ut eum cum quo loquor doceam uel admoneam de re illa quod eum doceri uel admoneri oportere arbitror quid ipsum docere aut admonere siue doceri aut admoneri quod uel tu exhibes commode per hoc nomen uel exhibetur tibi nonne charius quam ipsum nomen habendum est ad concedo ipsam scientiam quae per hoc signum euenit eidem signo esse anteponendam sed non ideo etiam rem ipsam puto in illa igitur sententia nostra quanquam sit falsum res omnes signis suis praeponi oportere non tamen falsum est omne quod propter aliud est uilius esse quam id propter quod est cognitio quippe coeni propter quam hoc nomen est institutum pluris habenda est ipso nomine quod eidem coeno praeponendum esse comperimus non enim ob aliud ista cognitio signo de quo agimus antelata est nisi quia illud propter hanc non haec propter illud esse conuincitur nam ita cum quidam uorator uentrisque ut ab apostolo dicitur cultor diceret ideo se uiuere ut uesceretur non tulit qui audiebat frugi homo et quanto inquit melius ideo uescereris ut uiueres quod utique ex eadem ista regula locutus est nam neque alia de causa ille displicuit nisi quod uitam suam tam paruipenderet ut eam duceret gutturis uoluptate uiliorem dicendo se propter epulas uiuere neque hic ob aliud iure laudatur nisi quod in iis duobus quid propter quid fieret hoc est quid cui subiectum esset intelligens cibandum potius ut uiuamus quam uiuendum ut cibemur admonuit similiter et tu fortasse et quilibet hominum non imperite res aestimantium dicenti cuipiam loquaci amatorique uerborum ideo doceo ut loquar responderetis homo cur non potius ideo loqueris ut doceas quod si haec uera sunt sicuti esse cognoscis uides profecto quanto uerba minoris habenda sint quam id propter quod utimur uerbis cum ipse usus uerborum iam sit uerbis anteponendus uerba enim sunt ut his utamur utimur autem his ad docendum quanto est ergo melius docere quam loqui tanto melior est quam uerba locutio multo ergo melior doctrina quam uerba sed cupio audire quid forte contradicendum putes ad assentior quidem meliorem quam uerba esse doctrinam sed utrum aduersus istam regulam qua dicitur omne quod propter aliud est inferius esse quam id propter quod est nihil sit quod obiici possit ignoro alias hoc opportunius diligentiusque tractabimus nunc illud quod concedis satis est ad id quod conficere studeo das enim cognitionem rerum quam signa rerum esse chariorem quamobrem cognitio rerum quae significantur cognitioni signorum anteferenda est an tibi non uidetur ad num ego cognitionem rerum cognitione signorum ac non signis ipsis praestantiorem esse concessi quare uereor ut hic tibi assentiar quid si enim ut coenum nomen melius est ea re quam significat ita et huius nominis cognitio cognitioni quoque illius rei est anteponenda quamuis ea cognitione sit ipsum nomen inferius quatuor quippe sunt nomen et res cognitio nominis et cognitio rei sicut ergo primum secundo cur non et tertium quarto antecellat sed ut non antecellat num etiam subiiciendum est mire omnino te uideo et tenuisse quid concesseris et explicasse quid senseris sed ut opinor intelligis hoc trisillabum nomen quod sonat cum dicimus uitium melius esse quam id quod significat cum ipsius cognitio nominis multo sit inferior cognitione uitiorum licet itaque constituas etiam ista quatuor atque consideres nomen et rem cognitionem nominis et cognitionem rei primum secundo iure praeponimus hoc enim positum nomen in carmine cum ait persius sed stupet hic uitio ad deus hanc auertat amentiam iam enim intelligo non ipsas cognitiones quibus animum imbuit optima omnium disciplina esse culpandas sed eos omnium miserrimos iudicandos sicut et persium iudicasse arbitror qui tali morbo affecti sunt cui nec tanta medicina subueniat bene intelligis sed quoquo modo se habeat persiana sententia quid ad nos non enim horum auctoritati subiecti sumus in talibus rebus deinde si qua cognitio cognitioni praeferenda sit non hic facile est explicare satis habeo quod effectum est cognitionem erum quae significantur etsi non cognitione signorum ipsis tamen signis esse potiorem quare iam illud magis magisque discutiamus quale sit genus rerum quas sine signis monstrari posse dicebamus per seipsas ut loqui ambulare sedere iacere atque huiusmodi caetera ad iam recolo quid dicas omniane tibi uidentur quae interrogati mox agere possumus sine signo posse monstrari an aliquid excipis ad ego uero etiam atque etiam genus hoc totum considerans nihil adhuc inuenio quod sine signo ualeat doceri nisi forte locutionem et si forte idipsum quispiam quaerat quid sit docere uideo enim eum quidquid post eius interrogationem fecero ut discat ab ea ipsa re non discere quam sibi demonstrari cupit nam si me cessantem ut dictum est uel aliud agentem roget quispiam quid sit ambulare et ego statim ambulando eum quod rogauit sine signo coner docere unde cauebo ne id tantum putet esse ambulare quantum ego ambulauero quod si putauerit decipletur quisquis enim plus minusue quam ego ambulauerit hunc ille ambulasse non arbitrabitur et quod de hoc uno uerbo dixi transit in omnia quae sine signo monstrari posse consenseram praeter duo illa quae excopimus accipio quidem istud sed nonne tibi uidetur aliud esse loqui aliud docere ad uidetur sane nam si esset idem non doceret quisquam nisi loquens cum uero et aliis signis praeter uerba multa doceamus quis de ista differentia dubitauerit quid docere et significare nihilne interest an aliquid differunt ad idem puto esse nonne recte dicit qui dicit ideo nos significare ut doceamus ad recte prorsus quid si dicat alius ideo nos docere ut significemus nonne facile superiore sententia refelletur ad ita est si ergo significamus ut doceamus non docemus ut significemus aliud est docere aliud significare ad uerum dicis nec recte idem esse utrumque respondi nunc illud responde utrum qui docet quid sit docere significando id agat an aliter ad non uideo quomodo aliter possit falsum est igitur quod paulo ante dixisti doceri rem posse sine signis cum quaeritur quid sit ipsum docere quando ne hoc quidem uidemus sine significatione agi posse cum aliud esse significare aliud docere concesseris si enim diuersa sunt sicut apparet neque hoc nisi per illud ostenditur non per se utique ostenditur sicut tibi uisum erat quamobrem nihil adhuc inuentum est quod monstrari per seipsum queat praeter locutionem quae inter alia se quoque significat quae tamen cum etiam ipsa signum sit nondum prorsus exstat quod sine signis doceri posse uideatur ad nihil habeo cur non assentiar confectum est igitur et nihil sine signis doceri et cognitionem ipsam signis quibus cognoscimus chariorem nobis esse oportere quamuis non omnia quae significantur possint signis suis esse potiora ad ita uidetur quanto tandem circuitu res tanrilla peracta sit meministine quaeso nam ex quo inter nos uerba iaculamur quod tam diu fecimus haec tria ut inuenirentur laboratum est utrum nihil sine signis possit doceri et utrum sint quaedam signa rebus quas significant praeferenda et utrum melior quam signa sit rerum ipsa cognitio sed quartum est quod breuiter abs te uellem cognoscere utrumnam ista inuenta sic putes ut iam de his dubitare non possis ad uellem quidem tantis ambagibus atque anfractibus esset ad certa peruentum sed et ista rogatio tua nescio quomodo me sollicitat et ab assensione deterret uideris enim mihi non haec de me fuisse quaesiturus nisi haberes quod contradiceres et ipsa rerum implicatio totum me inspicere ac securum respondere non sinit uerentem ne quid in tantis inuolucris lateat quod acies mentis meae lustrare non possit dubitationem tuam non inuitus accipio significat enim animum minime temerarium quae custodia tranquillitatis est maxima nam difficillimum omnino est non perturbari cum ea quae prona et procliua approbatione tenebamus contrariis disputationibus labefactantur et quasi extorquentur e manibus quare ut aequum est bene consideratis perspectisque rationibus cedere ita incognita pro cognitis habere periculosum metus est enim ne cum saepe subruuntur quae firmissime statura et mansura praesumimus in tantum odium uel timorem rationis incidamus ut ne ipsi quidem perspicuae ueritati fides habenda uideatur sed age nunc expeditius retractemus utrum recte ista dubitanda putaueris nam quaero abs te si quisquam ignarus deceptionis auium quae calamis et uisco affectatur obuiam fieret aucupi armis quidem suis instructo non tamen aucupanti sed iter agenti quo uiso premeret gradum secumque ut fit admirans cogitaret et quaereret quidnam sibi hominis ille uellet ornatus auceps autem cum in se uideret attentum ostentandi se studio cannas expediret et prope animaduersam aliquam auiculam fistula et accipitre figeret subigeret et caperet nonne illum spectatorem suum doceret nullo significatu sed re ipsa quod ille scire cupiebat ad metuo ne quid hic tale sit quale de illo dixi qui quaerit quid sit ambulare neque enim uideo et hic totum illud aucupium esse monstratum facile est hac cura te exuere addo enim si ille ita intelligens esset ut ex hoc quod uidit totum illud genus artis agnosceret satis est namque ad rem et de quibusdam rebus tametsi non omnibus et quosdam homines doceri posse sine signo ad hoc etiam ego possum illi addere si enim sit bene intelligens paucis passibus ambulatione monstrata totum quid sit ambulare cognoscet facias per me licet nec tantum nihil resisto uerum etiam faueo uides enim ab utroque nostrum id effici ut quaedam quidam doceri sine signis queant falsumque illud sit quod nobis paulo ante uidebatur nihil esse omnino quod sine signis possit ostendi iam enim ex his non unum aliquid aut alterum sed millia rerum animo occurrunt quae nullo signo dato per seipsa monstrentur quid enim dubitemus oro te nam ut hominum omittam innumerabilia spectacula in omnibus theatris sine signo ipsis rebus exhibentium solem certe istum lucemque haec omnia perfundentem atque uestientem lunam et caetera sidera terras et maria quaeque in his innumerabiliter gignuntur nonne per seipsa exhibet atque ostendit deus et natura cernentibus quod si diligentius consideremus fortasse nihil inuenies quod per sua signa discatur cum enim mihi signum datur si nescientem me inuenit cuius rei signum sit docere me nihil potest si uero scientem quid disco per signum non enim mihi rem quam significat ostendit uerbum cum lego et saraballae eorum non sunt immutatae nam si quaedam capitum tegmina nuncupantur hoc nomine num ego hoc audito aut quid sit quod ut apertius intelligas finge nos primum nunc audire quod dicitur et quod dixi de capite hoc etiam de tegminibus deque aliis rebus innumerabilibus dixerim quas tamen cum iam nouerim saraballas illas adhuc usque non noui quas mihi si gestu quispiam significarit aut pinxerit aut aliquid cui similes sunt ostenderit non dicam non me docuerit quod facile obtinerem si paulo amplius loqui uellem sed dico id quod proximum est non uerbis docuerit quod si eis forte conspectis cum simul adero me admonuerit dicens ecce saraballas discam rem quam nesciebam non per uerba quae dicta sunt sed per eius aspectum per quem factum est ut etiam nomen illud quid ualeret nossem ac tenerem non enim cum rem ipsam didici uerbis alienis credidi sed oculis meis illis tamen fortasse ut attenderem credidi id est ut aspectu quaererem quid uiderem hactenus uerba ualuerunt quibus ut plurimum tribuam admonent tantum ut quaeramus res non exhibent ut nouerimus is me autem aliquid docet qui uel oculis uel ulli corporis sensui uel ipsi etiam menti praebet ea quae cognoscere uolo uerbis igitur nisi uerba non discimus imo sonitum strepitumque uerborum nam si ea quae signa non sunt uerba esse non possunt quamuis iam auditum uerbum nescio tamen uerbum esse donec quid significet sciam rebus ergo cognitis uerborum quoque cognitio perficitur uerbis uero auditis nec uerba discuntur non enim ea uerba quae nouimus discimus aut quae non nouimus didicisse nos possumus confiteri nisi eorum significatione percepta quae non auditione uocum emissarum sed rerum significatarum cognitione contingit uerissima quippe ratio est et uerissime dicitur cum uerba proferuntur aut scire nos quid significent aut nescire si scimus commemorari potius quam discere si autem nescimus ne commemorari quidem sed fortasse ad quaerendum admoneri quod si dixeris tegmina quidem illa capitum quorum nomen sono tantum tenemus non nos posse nisi uisa cognoscere neque nomen ipsum plenius nisi ipsis cognitis nosse quod tamen de ipsis pueris accepimus ut regem ac flammas fide ac religione superauerint quas laudes deo cecinerint quos honores ab ipso etiam inimico meruerint num aliter nisi per uerba didicimus respondebo cuncta quae illis uerbis significata sunt in nostra notitia iam fuisse nam quid sint tres pueri quid fornax quid ignis quid rex quid denique illaesi ab igne caeteraque omnia iam tenebam quae uerba illa significant ananias uero et azarias et misael tam mihi ignoti sunt quam illae saraballae nec ad eos cognoscendos haec me nomina quidquam adiuuerunt aut adiuuare iam potuerunt haec autem omnia quae in illa leguntur historia ita illo tempore facta esse ut scripta sunt credere me potius quam scire fateor neque istam differentiam iidem ipsi quibus credimus nescierunt ait enim propheta nisi credideritis non intelligetis quod non dixisset profecto si nihil distare iudicasset quod ergo intelligo id etiam credo at non omne quod credo etiam intelligo omne autem quod intelligo scio non omne quod credo scio nec ideo nescio quam sit utile credere etiam multa quae nescio cui utilitati hanc quoque adiungo de tribus pueris historiam quare pleraque rerum cum scire non possim quanta tamen utilitate credantur scio de uniuersis autem quae intelligimus non loquentem qui personat foris sed intus ipsi menti praesidentem consulimus ueritatem uerbis fortasse ut consulamus admoniti ille autem qui consulitur docet qui in interiore homine habitare dictus est christus id est incommutabilis dei uirtus atque sempiterna sapientia quam quidem omnis rationalis anima consulit 