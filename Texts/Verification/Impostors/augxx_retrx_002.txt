est quidem non enim nunc usque cum manus imponitur baptizatis sic accipiunt spiritum sanctum ut loquantur linguis omnium gentium aut nunc usque ad umbram transeuntium praedicatorum christi sanantur infirmi et si qua talia tunc facta sunt quae postea cessasse manifestum est sed non sic accipiendum est quod dixi ut nunc in christi nomine fieri miracula nulla credantur nam ego ipse quando istum ipsum librum scripsi ad mediolanensium corpora martirum in eadem ciuitate caecum illuminatum fuisse iam noueram et alia nonnulla qualia tam multa etiam istis temporibus fiunt ut nec omnia cognoscere nec ea quae cognoscimus enumerare possimus et alio loco illud quod dixi sicut ait apostolus omnis ordo a deo est non eisdem uerbis hoc dixit apostolus quamuis eadem uideatur esse sententia ait quippe ille quae autem sunt a deo ordinatae sunt ad hoc enim ducit ut credantur illi coniuges primi non generaturi posteros homines nisi peccassent tanquam necesse fuerit ut morituri gignerentur si de concubitu maris et feminae gignerentur nondum enim uideram fieri potuisse ut non morituri de non morituris nascerentur si peccato illo magno non mutaretur in deterius humana natura ac per hoc si et in parentibus et in filiis fecunditas felicitasque mansisset usque ad certum sanctorum numerum quem praedestinauit deus nascerentur homines non parentibus successuri morientibus sed cum uiuentibus regnaturi essent ergo etiam istae cognationes atque affinitates si nullus delinqueret nullusque moreretur item alio loco ad unum deum tendentes inquam et ei uni religantes animas nostras unde religio dicta creditur omni superstitione careamus in his uerbis meis ratio quae reddita est unde sit dicta religio plus mihi placuit nam non me fugit aliam nominis huius originem exposuisse latini sermonis auctores quod inde sit appellata religio quod religitur quod uerbum compositum est a legendo id est eligendo ut ita latinum uideatur religo sicut eligo hic liber sic incipit cum omnis uitae bonae ac beatae uia iam uero apud hipponem regium presbiter scripsi librum de utilitate credendi ad amicum meum quem deceptum a manichaeis adhuc eo errore noueram detineri et irridere in catholicae fidei disciplina quod iuberentur homines credere non autem quid esset uerum certissima ratione docerentur in hoc libro dixi sed aliter exposui uerba ista apostoli pauli et quantum mihi uidetur uel potius ipsis rebus apparet multo conuenientius in eo libro qui inscribitur de spiritu et littera quamuis non sit et iste sensus respuendus item dixi duae sunt enim personae in religione laudabiles una eorum qui iam inuenerunt quos etiam beatissimos iudicari necesse est alia eorum qui studiosissime et rectissime inquirunt primi ergo sunt iam in ipsa possessione alteri in uia qua tamen certissime peruenitur in his uerbis meis si illi qui iam inuenerunt quos in ipsa possessione esse iam diximus sic accipiantur beatissimi ut non in hac uita sed in ea quam speramus et ad quam per fidei uiam tendimus sint non habet iste sensus errorem ipsi enim iudicandi sunt quod quaerendum est inuenisse qui iam ibi sunt quo nos quaerendo et credendo id est uiam fidei tenendo cupimus peruenire si autem in hac uita putantur isti esse uel fuisse id uerum esse non mihi uidetur non quia in hac uita nihil ueri omnino inueniri potest quod mente cernatur non fide credatur sed quia tantum est quidquid est ut non faciat beatissimos neque enim quod ait apostolus uidemus nunc per speculum in aenigmate et nunc scio ex parte non cernitur mente cernitur plane sed beatissimos nondum facit illud enim beatissimos facit quod ait tunc autem facie ad faciem et tunc cognoscam sicut et cognitus sum qui hoc inuenerunt ipsi dicendi sunt in beatitudinis possessione consistere ad quam ducit uia fidei quam tenemus et quo credendo cupimus peruenire sed quinam sint illi beatissimi qui iam sunt in ea possessione quo ducit haec uia magna quaestio est et angeli quidem sancti quod ibi sint nulla quaestio est sed de sanctis hominibus iam defunctis utrum ipsi saltem dicendi sint iam in illa possessione consistere merito quaeritur iam enim corpore quidem corruptibili quo anima aggrauatur exuti sunt sed adhuc exspectant etiam ipsi redemptionem corporis sui et caro eorum requiescit in spe nondum in futura incorruptione clarescit sed utrum ad contemplandam cordis oculis ueritatem sicut dictum est facie ad faciem nihil ex hoc minus habeant non hic locus est disputando inquirere item quod dixi nam scire magna et honesta uel etiam diuina beatissimum est ad eamdem beatitudinem referre debemus in hac enim uita quantumcumque id sciatur nondum est beatissimum quoniam incomparabiliter longe est amplius quod inde nescitur et quod dixi multum interesse utrum aliquid mentis certa ratione teneatur quod scire dicimus an famae uel litteris credendum posteris utiliter commendetur et paulo post quod scimus igitur debemus rationi quod credimus auctoritati non sic accipiendum est ut in sermone usitatiore uereamur nos dicere scire quod idoneis testibus credimus proprie quippe cum loquimur id solum scire dicimus quod mentis firma ratione comprehendimus cum uero loquimur uerbis consuetudini aptioribus sicut loquitur etiam diuina scriptura non dubitemus dicere scire nos et quod percipimus nostri corporis sensibus et quod fide dignis credimus testibus dum tamen inter haec et illud quid distet intelligamus item quod dixi nemini dubium est omnes homines aut stultos esse aut sapientes sed illud ibi dictum est ubi de primo homine quaerebatur utrum sapiens fuerit factus an stultus an neutrum quoniam nullo modo stultum dicere poteramus qui sine uitio factus est cum sit stultitia magnum uitium et sapientem quomodo diceremus qui potuit seduci non satis apparebat ideoque ad compendium dicere uolui quasi uero natura humana praeter stultitiam et sapientiam nullam mediam recipiat affectionem intuebar quippe etiam paruulos quos licet confiteamur trahere originale peccatum tamen nec sapientes nec stultos possumus proprie dicere nondum utentes libero arbitrio seu bene seu male nunc autem aut sapientes aut stultos esse omnes homines dixi eos uolens intelligi qui iam ratione utuntur qua discernuntur a pecoribus ut homines sint sicut dicimus beatos esse omnes homines uelle numquid enim in hac sententia tam uera atque manifesta metuimus ne intelligantur et paruuli qui hoc adhuc uelle non possunt alio loco cum commemorassem quae dominus iesus fecit cum hic esset in carne adiunxi dicens cur inquis ista modo non fiunt atque respondi quia non mouerent nisi mira essent si autem solita essent mira non essent hoc autem dixi quia non tanta nec omnia modo non quia nulla fiunt etiam modo in fine autem libri sed quoniam sermo iste noster inquam multo processit longius quam putabam hic finem libro faciamus in quo memineris uolo nondum manichaeos me coepisse refellere et illas nugas nondum inuasisse neque de ipsa catholica magnum aliquid aperuisse sed uoluisse tantummodo eruere tibi si possem falsam opinionem de ueris christianis malitiose aut imperite nobis insinuatam et erigere ad magna quaedam et diuina discenda quare hoc uolumen ita sese habeat placatiore autem animo tuo facto ero fortassis in caeteris promptior haec non ita dixi quasi nihil aduersus manichaeos adhuc scripsissem uel nihil de doctrina catholica mandassem litteris cum tot superius edita uolumina de utraque re non me tacuisse testentur sed in hoc libro ad illum scripto nondum manichaeos refellere coeperam et illas nugas nondum inuaseram neque de ipsa catholica magnum aliquid aperueram quoniam sperabam hoc initio facto ad eum ipsum me scripturum fuisse quae hic nondum scripseram hic liber sic incipit si mihi honorate unum atque idem uideretur esse post hunc librum scripsi adhuc presbiter contra manichaeos de duabus animabus quarum dicunt unam partem dei esse alteram de gente tenebrarum quam non condiderit deus et quae sit deo coaeterna et has ambas animas unam bonam alteram malam in uno homine esse delirant istam scilicet malam propriam carnis esse dicentes quam carnem etiam dicunt gentis esse tenebrarum illam uero bonam ex aduentitia dei parte quae cum tenebrarum gente conflixerit atque utramque miscuerit et omnia quidem bona hominis illi bonae animae omnia uero mala illi malae animae tribuunt in hoc libro illud quod dixi nullam esse qualemcumque uitam quae non eo ipso quo uita est et in quantum omnino uita est aa summum uitae fontem principiumque pertineat ita dixi ut tanquam creatura ad creatorem pertinere intelligatur non autem de illo esse tanquam pars eius existimetur item quod dixi nusquam scilicet nisi in uoluntate esse peccatum possunt pelagiani pro se dictum putare propter paruulos quos ideo negant habere peccatum quod eis in baptismate remittatur quia nondum arbitrio uoluntatis utuntur quasi uero peccatum quod eos ex adam dicimus originaliter trahere id est reatu eius implicatos et ob hoc poenae obnoxios detineri usquam esse potuit nisi in uoluntate qua uoluntate commissum est quando diuini praecepti est facta transgressio potest etiam putari falsa esse ista sententia qua diximus nusquam nisi in uoluntate esse peccatum quia dixit apostolus si autem quod nolo hoc facio iam non ego operor illud sed quod habitat in me peccatum hoc enim peccatum usque adeo non est in uoluntate ut dicat quod nolo hoc facio quomodo ergo nusquam est nisi in uoluntate peccatum sed hoc peccatum de quo sic est locutus apostolus ideo peccatum uocatur quia peccato factum est et poena peccati est quandoquidem hoc de concupiscentia carnis dicitur quod aperit in consequentibus dicens scio quia non habitat in me hoc est in carne mea bonum uelle enim adiacet mihi perficere autem bonum non itemque alio loco ipsam uoluntatem definiui dicens uoluntas est animi motus cogente nullo ad aliquid uel non amittendum uel adipiscendum quod propterea dictum est ut hac definitione uolens a nolente discerneretur et sic ad illos referretur intentio qui primi in paradiso fuerunt humano generi origo mali nullo cogente peccando hoc est libera uoluntate peccando quia et scientes contra praeceptum fecerunt et ille tentator suasit ut hoc fieret non coegit nam et qui nesciens peccauit non incongruenter nolens peccasse dici potest quamuis et ipse quod nesciens fecit uolens tamen fecit ita nec ipsius esse potuit sine uoluntate peccatum quae uoluntas utique sicut definita est animi motus fuit nullo cogente ad aliquid uel non amittendum uel adipiscendum quod enim si noluisset non fecisset non coactus est facere quia uoluit ergo fecit etiamsi non quia uoluit peccauit nesciens peccatum esse quod fecit ita nec tale peccatum sine uoluntate esse potuit sed uoluntate facti non uoluntate peccati quod tamen factum peccatum fuit hoc enim factum est quod fieri non debuit quisquis autem sciens peccat si potest cogenti ad peccatum sine peccato resistere nec tamen facit utique uolens peccat quoniam qui potest resistere non cogitur cedere qui uero cogenti cupiditati bona uoluntate resistere non potest et ideo facit contra praecepta iustitiae iam hoc ita peccatum est ut sit etiam poena peccati quapropter peccatum sine uoluntate esse non posse uerissimum est itemque definitio peccati qua diximus peccatum est uoluntas retinendi uel consequendi quod iustitia uetat et unde liberum est abstinere propterea uera est quia id definitum est quod tantummodo peccatum est non quod etiam poena peccati nam quando tale est ut idem sit et poena peccati quantum est quod ualet uoluntas sub dominante cupiditate nisi forte si pia est ut oret auxilium in tantum enim libera est in quantum liberata est et in tantum appellatur uoluntas alioquin tota cupiditas quam uoluntas proprie nuncupanda est quae non est sicut manichaei desipiunt alienae naturae additamentum sed nostrae uitium a quo non sanatur nisi gratia saluatoris quod si quisquam dicit etiam ipsam cupiditatem nihil aliud esse quam uoluntatem sed uitiosam peccatoque seruientem non resistendum est nec de uerbis cum res constet controuersia facienda etiam sic enim ostenditur sine uoluntate nullum esse peccatum siue in opere siue in origine rursus in eo quod dixi iam quaerere coeperam utrum illud malum genus animarum antequam bono misceretur habuisset aliquam uoluntatem si enim non habebat sine peccato atque innocens erat et ideo nullo modo malum cur igitur inquiunt peccatum dicitis paruulorum quorum uoluntatem non tenetis ream respondetur non eos proprietate uoluntatis sed origine reos teneri omnis enim homo terrenus quid est origine nisi adam porro autem adam habebat utique uoluntatem qua uoluntate cum peccasset peccatum per eum intrauit in mundum itemque in eo quod dixi natura esse malae animae nullo modo queunt si quaeritur quomodo accipiamus quod ait apostolus fuimus et nosnatura filii irae sicut et caeteri propterea non perturbat de paruulis quaestio quia ex illius origine rei tenentur qui uoluntate peccauit quando libero et ad faciendum et ad non faciendum motu animi non carebat eique ab opere malo abstinendi summa potestas erat quod manichaei de tenebrarum gente non dicunt quam fabulosissime inducunt eamque naturam semper malam nunquam bonam fuisse contendunt illud autem quaeri potest quomodo dixerim etiam si sunt animae quod interim incertum est corporeis officiis non peccato sed natura deditae nosque quanquam sint inferiores aliqua tamen interiore uicinitate contingunt non illas ideo malas haberi oportere quia nos cum eas sequimur et corporea diligimus mali sumus quandoquidem de illis hoc dixi de quibus superius loqui coeperam dicens quanquam etiamsi eisdem concedatur inferiore alio genere animarum nos illici ad turpia non inde conficiunt aut illas natura malas esse aut istas summum bonum quam quaestionem quae non aduersus manichaeos qui hoc non sentiunt sed aduersus alios qui hoc sentiunt suscipienda esset atque soluenda pertractare atque enodare tunc nolui ne librum multo quam uellem facerem longiorem cum uiderem etiam si hoc concederetur tamen debere manichaeos ac iam posse conuinci introducentes insanissimo errore naturam mali aeterno bono coaeternam ideo ergo dixi quod interim incertum est non quod ego inde dubitarem sed quod inter me et illos quos ita sapere inueneram nondum esset ista quaestio dissoluta quam tamen in aliis longe posterioribus libris meis de genesi ad litteram secundum scripturas sanctas quanta potui manifestatione dissolui alio loco propterea inquam corporea diligendo peccamus quia spiritualia diligere et iustitia iubemur et natura possumus et tunc in nostro genere optimi et beatissimi sumus sic utique orans iam fide retinebam non solum conuersos ad deum gratia eius adiuuari ut proficiant ac perficiantur ubi adhuc dici potest pro merito conuersionis illorum istam dari gratiam uerum etiam ut conuertantur ad deum ad ipsam dei gratiam pertinere quandoquidem pro eis oraui qui erant ab illo nimis auersi atque ut ad illam conuerterentur oraui hic liber sic incipit opitulante dei misericordia eodem tempore presbiterii mei contra fortunatum quemdam manichaeorum presbiterum disputaui qui plurimum temporis apud hipponem uixerat seduxeratque tam multos ut propter illos ibi eum delectaret habitare quae disputatio nobis altercantibus excepta est a notariis ueluti gesta conficerentur nam et diem habet et consulem hanc in librum memoriae mandandam conferre curauimus uersatur ibi quaestio unde sit malum me asserente exortum fuisse hominis malum ex libero uoluntatis arbitrio illo autem naturam mali deo coaeternam persuadere moliente sed consequenti die tandem confessus est nihil se aduersus nos inuenire quod diceret nec sane catholicus factus est sed tamen ab hippone discessit in hoc libro illud quod dixi animam dico esse factam a deo ut caetera omnia quae a deo facta sunt et inter illa quae deus omnipotens fecit principalem locum datum esse animae quod non ita est accipiendum tanquam et in illo dei regno ubi incorruptibile atque immortale corpus habebimus de scripturis diuinis lex et praecepta sumenda sint sed quia perfectissime ibi lex aeterna seruabitur et illa duo praecepta de diligendo deo et proximo non in lectione sed in ipsa perfecta et sempiterna dilectione tenebimus hoc opus sic incipit quinto calendas septembris arcadio augusto bis et rufino uiris clarissimis consulibus per idem tempus coram episcopis hoc mihi iubentibus qui plenarium totius africae concilium hipponeregio habebant de fide et simbolo presbiter disputaui quam disputationem nonnullis eorum qui nos familiarius diligebant studiosissime instantibus in librum contuli in quo de rebus ipsis ita disseritur ut tamen non fiat uerborum illa contextio quae tenenda memoriter competentibus traditur in hoc libro cum de resurrectione carnis ageretur resurget unquam corpus secundum christianam fidem quae fallere non potest quod cui uidetur incredibile qualis sit nunc caro attendit qualis autem futura sit non considerat quia illo tempore immutationis angelicae non iam caro erit et sanguis sed tantum corpus de qua re ad persuadendum infidelibus difficili diligenter quantum potui me disseruisse reperiet quisquis de ciuitate dei librum legerit nouissimum hic liber sic incipit quoniam scriptum est cum de genesi duos libros contra manichaeos condidissem quoniam secundum allegoricam significationem scripturae uerba tractaueram non ausus naturalium rerum tanta secreta ad litteram exponere hoc est quemadmodum possent secundum historicam proprietatem quae ibi dicta sunt accipi uolui experiri in hoc quoque negotiosissimo ac difficillimo opere quid ualerem sed in scripturis exponendis tirocinium meum sub tanta sarcinae mole succubuit et nondum perfecto uno libro ab eo quem sustinere non poteram labore conquieui sed in hoc opere cum mea opuscula retractarem iste ipse ut erat imperfectus uenit in manus quem neque edideram et abolere decreueram quoniam scripsi postea duodecim libros quorum titulus est de genesi ad litteram in quibus quamuis multa quaesita potius quam inuenta uideantur tamen eis iste nullo modo est comparandus uerum et hunc posteaquam retractaui manere uolui ut esset index quantum existimo non inutilis rudimentorum meorum in enucleandis atque scrutandis diuinis eloquiis eiusque titulum esse uolui de genesi ad litteram imperfectus inueni quippe eum usque ad haec uerba dictatum pater tantum pater est nec filius aliud est quam filius quia et cum dicitur similitudo patris quanquam ostendat nullam interuenire dissimilitudinem non tamen solus est pater si habet similitudinem huc usque dictatum librum imperfectum reliqueram quod autem ibi sequitur addendum putaui cum eum retractarem nec sic tamen perfeci sed hoc quoque addito imperfectum reliqui si enim perfecissem saltem de omnibus operibus et uerbis dei quae ad sextum diem pertinent disputassem in hoc libro ea notare quae mihi displicent uel defendere quae aliis non bene intellecta displicere possunt superfluum mihi uisum est breuiter enim potius admoneo ut illi duodecim libri legantur quos longe postea episcopus feci et ex ipsis de isto iudicetur hic ergo sic incipit de obscuris naturalium rerum quae omnipotente deo artifice facta sentimus non affirmando sed quaerendo tractandum est per idem tempus de sermone domini in monte secundum matthaeum duo uolumina scripsi in quorum primo propter id quod scriptum est beati pacifici quoniam ipsi filii dei uocabuntur quod merito mouet quomodo dixerim non enim cuiquam prouenire in hac uita potest ut lex repugnans legi mentis omnino non sit in membris quando quidem etiam si ei sic resisteret spiritus hominis ut in nullum eius laberetur assensum non ideo tamen illa non repugnaret hoc ergo quod dictum est nullum esse motum aduersus rationem rebellem recte accipi potest id nunc agentibus pacificis domando concupiscentias carnis ut ad istam pacem plenissimam quandoque ueniatur proinde quod alio loco cum eamdem sententiam euangelicam repetens dixissem beati pacifici quoniam ipsi filii dei uocabuntur alio loco quam orationem usque in finem saeculi tota dicit ecclesia omnia ergo mandata facta deputantur quando quidquid non fit ignoscitur sane quod ait dominus quicumque soluerit unum de mandatis istis minimis et docuerit sic et caetera usque ad eum locum ubi ait nisi abundauerit iustitia uestra plus quam scribarum et pharisaeorum non intrabitis in regnum coelorum codices enim graeci non habent sine causa sicut hic positum est quamuis idem ipse sit sensus illud enim diximus intuendum quid sit irasci fratri suo quoniam non fratri irascitur qui peccato fratris irascitur qui ergo fratri non peccato irascitur sine causa irascitur item quod dixi hoc et de patre et de matre et de caeteris uinculis sanguinis intelligendum est ut in eis oderimus quod genus humanum nascendo et moriendo sortitum est non sicut hic soluta est sed sicut eam posterius saepe soluimus id est ut diligamus inimicos lucrandos regno dei et oderimus in propinquis si impediunt a regno dei item de praecepto quo prohibetur uxor dimitti nisi propter fornicationem hic quidem scrupulosissime disputaui si hoc obedienter audiuit loco alio peccatum fratris ad mortem de quo dicit ioannes apostolus non pro illo dico ut roget quis quod quidem non confirmaui quoniam hoc putare me dixi sed tamen addendum fuit si in hac tam scelerata mentis peruersitate finierit hanc uitam quoniam de quocumque pessimo in hac uita constituto non est utique desperandum nec pro illo imprudenter oratur de quo non desperatur in secundo item libro nulli inquam licebit ignorare dei regnum cum eius unigenitus non solum intelligibiliter sed etiam uisibiliter in homine dominico de coelo uenerit iudicaturus uiuos et mortuos alio loco in eo quod dixi ob hoc dixisse dominum sufficit dici malitia sua non enim dixit petentibus et quaerentibus et pulsantibus hoc opus sic incipit sermonem quem locutus est dominus uolens etiam causam donatistarum ad ipsius humillimi uulgi et omnino imperitorum atque idiotarum notitiam peruenire et eorum quantum fieri posset per nos inhaerere memoriae psalmum qui eis cantaretur per latinas litteras feci sed usque ad u litteram tales autem abecedarios appellant tres uero ultimas omisi sed pro eis nouissimum quasi epilogum adiunxi tanquam eos mater alloqueretur ecclesia hipopsalma etiam quod responderetur et prooemium causae quod nihilominus cantaretur non sunt in ordine litterarum earum quippe ordo incipit post prooemium ideo autem non aliquo carminis genere id fieri uolui ne me necessitas metrica ad aliqua uerba quae uulgo minus sunt usitata compelleret iste psalmus sic incipit omnes qui gaudetis de pace modo uerum iudicate quod eius hipopsalma est librum etiam contra epistolam donati qui partis donati secundus post maiorinum episcopus apud carthaginem fuit eodem presbiterii mei tempore scripsi in qua epistola ille agit ut non nisi in eius communione baptisma christi esse credatur cui nos contradicimus in hoc libro dixi in quodam loco de apostolo petro quod in illo tanquam in petra fundata sit ecclesia qui sensus etiam cantatur ore multorum in uersibus beatissimi ambrosii ubi de gallo gallinaceo ait hoc ipsa petra ecclesiae canente culpam diluit sed scio me postea saepissime sic exposuisse quod a domino dictum est tu es petrus et super hanc petram aedificabo ecclesiam meam ut super hunc intelligeretur quem confessus est petrus dicens tu es christus filius dei uiui ac sic petrus ab hac petra appellatus personam ecclesiae figuraret quae super hanc petram aedificatur et accepit claues regni coelorum non enim dictum est illi tu es petra sed tu es petrus petra autem erat christus quem confessus simon sicut eum tota ecclesia confitetur dictus est petrus harum autem duarum sententiarum quae sit probabilior eligat lector alio loco dixi nullius mortem deus quaerit quod sic accipiendum quia homo sibi acquisiuit mortem deserens deum et acquirit qui non recurrit ad deum secundum quod scriptum est deus mortem non fecit uita scilicet a donante mors a uindicante item quod dixi donatum cuius epistolam refellebam rogasse ut imperator inter ipsum et caecilianum transmarinos episcopos iudices daret non ipsum sed alium donatum eiusdem tamen schismatis hoc fecisse probabilius inuenitur ille autem non erat carthaginensis donatistarum episcopus sed a casis nigris qui tamen primus apud carthaginem ipsum nefarium schisma commisit nec sane donatus carthaginensis ut christiani rebaptizarentur instituit quod ego eum instituisse credideram quando eius epistolae respondebam nec de libro ecclesiastici ipse abstulit de media sententia uerba ad rem necessaria ubi cum scriptum sit qui baptizatur a mortuo et iterum tangit illum quid proficit lauatio eius iste sic posuit tanquam scriptum esset qui baptizatur a mortuo quid proficit lauatio eius nos autem et antequam esset pars donati sic habuisse codices plurimos uerumtamen afros ut non esset in medio et iterum tangit illum postea didicimus quod si tunc scissem non in istum tanquam in furem diuini eloquii uel uiolatorem tanta dixissem hic liber sic incipit abs te ipso praesente audieram eodem tempore uenerunt in manus meas quaedam disputationes adimanti qui fuerat manichaei discipulus quas conscripsit aduersus legem et prophetas uelut contraria eis euangelica et apostolica scripta demonstrare conatus huic ergo respondi uerba eius ponens eisque reddens responsionem meam quod opus uno uolumine conclusi et in eo quibusdam quaestionibus non semel sed iterum respondi quoniam quod primum responderam perierat et tunc inuentum est cum iam iterum respondissem aliquas sane earumdem quaestionum popularibus ecclesiasticis sermonibus solui adhuc etiam quibusdam non respondi aliquae remanserunt quae rebus aliis magis urgentibus praetermissae sunt cumulo quoque obliuionis adiuncto in hoc ergo dixi certis enim quibusdam umbris et figuris rerum ante domini aduentum secundum mirabilem atque ordinatissimam distributionem temporum populus ille tenebatur qui testamentum uetus accepit tamen in eo tanta praedicatio et praenuntiatio noui testamenti est ut nulla in euangelica atque apostolica doctrina reperiantur quamuis ardua et diuina praecepta et promissa quae illis etiam libris ueteribus desint proinde si figurae discutiantur omnia ibi prophetata reperiuntur quae sunt praesentata uel exspectantur praesentanda per christum uerumtamen propter quaedam praecepta non figurata sed propria quae non in uetere testamento sed in nouo inueniuntur cautius et moderatius diceretur pene nulla quam nulla hic esse quae non sint et illic quamuis illic sint illa duo praecepta de dilectione dei et proximi quo rectissime omnia et legitima et prophetica et euangelica et apostolica referuntur item quod dixi tribus modis in scripturis sanctis filiorum nomen accipitur alio loco cum enim hoc sit in potestate quod cum uolumus facimus nihil tam in potestate quam ipsa uoluntas est sed praeparatur uoluntas domino eo modo ergo dat potestatem sic intelligendum est et quod dixi postea in nostra potestate esse ut uel inseri bonitate dei uel excidi eius seueritate mereamur quia in potestate nostra non est nisi quod nostram sequitur uoluntatem quae cum fortis et potens praeparatur a domino facile fit opus pietatis etiam quod difficile atque impossibile fuit hic liber sic incipit de eo quod scriptum est in principio fecit deus coelum et terram cum presbiter adhuc essem contigit ut apud carthaginem inter nos qui simul eramus ad romanos apostoli epistola legeretur et quaedam interrogabar a fratribus quibus cum sicut poteram responderem uoluerunt scribi potius quae dicebam quam sine litteris fundi ubi cum eis obtemperarem liber unus accessit superioribus opusculis meis in quo libro quod autem ait inquam scimus quia lex spiritualis est ego autem carnalis sum satis ostendit non posse impleri legem nisi a spiritualibus quales facit gratia dei quod utique non ex persona apostoli accipi uolui qui iam spiritualis erat sed hominis sub lege positi nondum sub gratia sic enim prius haec uerba sapiebam quae postea lectis quibusdam diuinorum tractatoribus eloquiorum quorum me moueret auctoritas consideraui diligentius et uidi etiam de ipso apostolo posse intelligi quod ait scimus quoniam lex spiritualis est ego autem carnalis sum quod in eis libris quos contra pelagianos nuper scripsi quantum potui diligenter ostendi in isto ergo libro et hoc quod dictum est ego autem carnalis sum et deinde caetera usque ad eum locum ubi dicit miser ego homo quis me liberabit de corpore mortis huius gratia dei per iesum christum dominum nostrum item disputans quid elegerit deus in nondum nato cui dixit seruiturum esse maiorem et quid in eodem maiore similiter nondum nato reprobauerit de quibus propter hoc commemoratur quamuis longe postea prolatum propheticum testimonium iacob dilexi esau autem odio habui et quod paulo post dixi nostrum est enim credere et uelle illius autem dare credentibus et uolentibus facultatem bene operandi per spiritum sanctum per quem charitas diffunditur in cordibus nostris quod bene operamur omnino uerissimum est sed parum de ipsa uocatione disserui quae fit secundum propositum dei non enim omnium qui uocantur talis est sed tantum electorum itaque quod paulo post dixi sicut enim in iis quos eligit deus non opera sed fides inchoat meritum ut per munus dei bene operentur sic in iis quos damnat infidelitas et impietas inchoat poenae meritum ut per ipsam poenam etiam male operentur uerissime dixi sed fidei meritum etiam ipsum esse donum dei nec putaui quaerendum esse nec dixi et alio loco cuius enim miseretur inquam facit eum bene operari et quem obdurat quamuis minus 