ad patrem cognoscere uiam aeternitatis nostrae christum credere per eius resurrectionem nos resurrexisse qui dicimini praeputium ab ea quae dicitur circumcisio in carne manu facta uos inquit eratis gentes in carne dicti ab his qui circumcisi sunt id est iudaeis quae circumcisio manu facta est ab hac igitur circumcisione id est a iudaeis uos dicimini praeputium id est qui circumcisi non estis cum autem dixit quod circumcisio quae manu facta est uos praeputium nominat intelligi uoluit non esse a deo datam circumcisionem quae manu facta est sed esse alteram circumcisionem quae mentis est et desideriorum omnium et peccatorum omnium ut uere mundum a se circumcidat et separet desideria carnis uniuersa quid enim prodest carnem circumcidere cum magis uitium omne per animos crescat ex carne illa igitur quae ex carne peccata sunt circumcidenda sunt et haec circumcisio non mnu facta erit sed anima et spiritu hoc autem ideo dictum ne pudeat illos quod praeputium dicuntur non enim aut hoc extra religionem dei est aut uere dicitur quippe cum a iudaeis cum dicatur idem ab ea circumcisione quae manu facta est cum melior sit et uerior circumcisio quam fecerit anima et spiritus circumcidens carnis omnia peccata quoniam eratis illo tempore sine christo cum enim gentes eratis utique sine christo eratis itaque semper christus sed quicumque receperit christum in eum sumpserit fidem tunc quasi circumcisus est et tunc erit in circumcisione sed non manu facta ergo ideo praeputium eratis quoniam non eratis cum christo et hoc adiungit non eratis ueri iudaei alienati a conuersatione israel uera enim eius conuersatio si secundum spiritum sentiamus et secundum spiritum uiuamus et christo circumcidamur a carnalibus desideriis et hospites testamentorum promissionis eorum spem non habentes et sine deo in hoc mundo hoc est gentes eratis et quia nihil agebatis cum christo et eratis sine christo idcirco inquit non eratis in conuersatione israel idcirco hospites eratis testamentorum id est alienati testamento quid est testamentum a promissione testamentorum hoc est promissionis eorum quae deus promiserat per testamenta sua id est per prophetas spem non habentes scilicet promissionis eorum spem non habentes cum enim essetis sine christo non uobis promittebatis spem promissionis eorum testamentorum quippe cum ab his hospites essetis et alieni et essetis sine deo id est sine christo sic enim dixit cum essetis sine christo ecce et hic deum christum appellauit deinde potest intelligi sine deo quia ex christo deus est eratis autem in hoc mundo sine deo sine deo uiuit et hospes est a promissis testamentorum et alius a uero israel cui coelum et regna coelorum promissa sunt in aeterna uita et dei gloria nunc autem in christo uos qui aliquando longe eratis facti estis prope in sanguine christi omnis oratio quae exhortationem tenet post generalem disputationem reuocat sententiam ad eos ad quos epistolam scribit ad ephesios scilicet ergo inquit uos quoque qui aliquando longe eratis id est gentiles nunc autem in christo facti estis quemadmodum prope in sanguine christi quoniam non opera nostra neque ephesii sua prope sint et in christo sint sed sanguine inquit christi et exponit quid illud est quia per sanguinem christi in christo sumus perfidem tamen ipse est enim pax nostra per misterium etenim eius reconciliati deo sumus etiam non alieni neque aduersarii cum enim alios colebamus et idolis seruiebamus quasi bellum habebamus cum patre id est cum deo at medius christus misterio suo et passione reconciliauit nos in se ergo pax nostra qui fecit utraque unum et medium parietem materiae soluens inimicitias in carne sua legem mandatorum in decretis euacuans pax inquit nostra christus est quem et alibi mediatorem appellat ipse enim se interposuit inter diuisa regna cum animae a dei fonte natae in hoc mundo teneantur uel tenerentur ut intercederet medius paries quasi saepes ac maceria per illecebras carnis et mundanas cupiditates christus misterio suo et carne et passione et disciplina medium istum parietem soluit id est uincens carnem et uincendam docens et mundi cupiditates soluens ac soluendas docens medium parietem sustulit in carne tamen inquit suas inimicitias utique soluens ergo non nostri laboris est quod saepe moneo ut nos soluamus sed sola fides in christum nobis salus est ille enim soluit omnes inimicitias in carne sua item soluit et legem mandatorum in decretis euacuans eam ut non per opera neque per sabbata ipsa enim decreta sunt in lege ipsaque mandata nunc inquam huiusmodi praecepta obseruationum quae carnaliter intellecta sunt euacuauit christus quibus euacuatis medium quod intercesserat sublatum est nec animae iam impediuntur quasi obiecto mundo id est cupiditatibus mundanis et intellectibus et desideriis scilicet carnalibus ne uideant deum cognoscant sequantur etiam cum eo iuncta sint hoc enim docet ut duo conderet in semetipso in uno nouo homine faciens pacem dixi quos duo animas et superiora illa aeterna scilicet et spiritalia cum ipse saluator qui spiritus est et sanctus spiritus in animas descendit iunxit duo superiora spiritalia et animas spiritales esse fecit et condidit in semetipso in uno inquit nouo homine nouus autem qui est homo spiritalis uetus enim animalis est et exinde carnalis faciens inquit pacem id est discissis et separatis et pugnantibus id est animis ad terrena dilapsis et terrena sequentibus et idcirco repugnantibus his quae coelestia sunt et spiritalia pacem inquit fecit dum reconciliauit spiritalia et deum ut iam unum animo sentiant unum colant unum sint scilicet spiritales et ut exhiberet et reconciliaret ambos in uno corpore deo iungens inquit ut diximus et animas et spiritum pacem fecit ut exhiberet coniunctos dnos illos quondam separatos et reconciliaret deo in uno inquit corpore id est ut ipsa anima iam spiritus cum esset et ipse spiritus cum iam animam sibi uindicaret esset unum corpus quod fuerat antea separatum sed hic corpus accipiamus item copulationem ut substantiam unam quod est coeleste corpus et in aeternis corpus quomodo dictum est de domino nostro iesu christo quod corporalis substantia est christus corporalisque maiestas per carnem interficiens inimicitias in semetipso hoc autem est misterium crucis ut in poenam tollerentur omnia quae inimica sunt animis et spiritui nostro id est desideria mundana carnis cupiditates ipsaque caro quodam modo corrupta atque uitiosa per carnem ergo christus interfecit inimicitias id est omnia aduersa animis et ubi interfecit in semetipso ideo enim assumpsit carnem ut in semetipso uinceret carnem et sic per carnem carni prodesset interficiendo corruptionem carnis et per resurrectionem assumendo puram atque aeternam carnem atque omne corpus deitatis cum omnia spiritus fiant sicut multis locis et paulus docet et res ipsa manifestata est in quo etiam illud quod ubique ostendamus uelim quia dominus noster iesus christus istam ipsam quodam modo carnis et mundi pugnam uicit superauit nostrum pene iam nihil est nisi solum credere qui superauit omnia haec est enim plena saluatio christum haec uicisse christum ideo in cruce sublatum esse christum ideo resurrexisse ut nobis in eum credentibus salus aeternitas et coelorum gloria pararetur et ueniens euangelizauit pacem nobis qui longe et pacem his qui iuxta omnem actum et aduentum domini saluatoris per ea quae geruntur et gerenda sunt exprimit aduentus enim domini euangelizauit pacem id est ut reconciliarentur homines totusque mundus per animas in deum respiciens nihil aduersi sentiret haberet pacem quod autem dixit quod deus id est saluator ueniens euangelizauit omne quidquid bene est et bonum pronuntiat euangelium dicitur deum enim nuntiare et deus ut cognoscatur docere et in deum conuersionem nuntiare euangelizare est et hoc est euangelizare pacem ut non discordantibus animis et errore deprauatis dum seruimus uel hilicis potestatibus bellum quodammodo geramus in deum hoc est inquam pacem euangelizare rursus quod dixit et qui longe et his qui iuxta ad id referendum quod est iudaeis et gentibus namque iuxta sunt iudaei scilicet longe autem gentes at uero quoniam ipse saluator accepit euangelium ut in gentes pronuntiaret deum primo illud posuit ut uere etiam christus adueniens his pronuntiaret pacem qui longe sunt id est gentibus sicut multis rebus ostenditur nam et meliores filii dicuntur qui ex gentibus ad credulitatem ueniunt quam ex iudaeis uerumtamen ne et illis negaretur adiunctum et his qui iuxta sunt quoniam per ipsum accessum habemus utrique in uno spiritu ad patrem utrique ut dixi et iudaei et gentes per ipsum christum habemus accessum ad patrem sed quomodo in uno spiritu enim qui christus est dum in ipsum credimus in nos illabitur et deum sentimus et deum cognoscimus et deum colimus ergo in ipso spiritu ad patrem ut uenire possimus per christum utrique uenire poterimus itaque iudaei nisi per christum ad patrem uenire possunt quemadmodum et gentes nullo alio extrinsecus uel idolo uel potentia uel qualibet ut ipsi nominant maiestate ergo iam non estis hospites et incolae sed estis ciues sanctorum et domestici dei concludit ad speciem ephesiorum scilicet quod non sint etiam alieni neque incolae neque hospites qui enim peregrinantur a deo quoniam in dei operibus manent id est in mundo hospites et incolae sunt ut possint esse domestici etenim si et daemonibus immolabunt postea credentes et sequentes deum sunt domestici sed in mundo nunc autem qui non credunt ii hospites sunt et incolae porro quod concludit ad ephesios si qui deum crediderit et per christum se ad deum pertinere cognouerit neque hospes neque incola est estis ergo inquit ephesii ciues sanctorum et domestici dei in unam enim ciuitatem id est aeternam illam superiorum diuitiarum quam hierusalem uocant conueniunt omnes et sunt ciues sanctorum et dei domestici quoniam in eadem ciuitate deus ueluti rector et dominus et princeps est iidem ergo domestici dei quid autem intelligamus ciues sanctorum quasi aliud erunt isti qui ciues dicuntur et aliud sunt sancti quod si ita est qui sunt sancti et qui ciues intelligendum puto sanctos posuisse apostolos et prophetas et caeteros qui deum aut passi sunt aut uiderunt hoc est qui inhabitante in se spiritu diuina locuti sunt aut praesentem aliquo modo uiderunt aliquo modo dixi uel per carnem uel per spiritum ut abraham ut apostolus ut caeteri ii per carnem et per spiritum ut omnes apostoli hi ergo sancti sunt qui autem credunt in christum sine horum aliquo ciues sunt sanctorum et domestici dei superaedificati supra fundamentum apostolorum satis ipse declarauit aliud esse sanctos aliud uices siquidem superaedificatos dixit istos supra fundamentum apostolorum item ut praecepta uel obseruare debeant uel ad dei cognitionem uel ad cultum ac religionem iesus christus et praecepta eius fundamenta sunt apostolorum quae fundamenta superaedificationem habent iam ex uita et ex moribus et ex genere uiuendi et disciplina primum tamen fundamentum est ad uitam caetera ad exornandum et exaedificandum primum inquit fundamentum est christum credere et in eo spem habere et in deum fidem mittere hoc autem docent apostoli et hoc est fundamentum etiam prophetarum bono ordine secundum illud quod supra diuisi ut sanctos dicerem et eos qui uiderunt et eos qui spiritum tolerauerunt uiderunt enim apostoli spiritum habuerunt prophetae secundum igitur praecepta apostolorum et prophetarum quae praecepta christi est annuntiatio et est fundamentum totius aeternitatis et spei superaedificati estis inquit in ipso angulari lapide iesu christo omnis medietas inter duo semper posita haec duo aut iungit aut separat sed ubi separatio est animis ibi mundus dicitur id est maceria ubi autem iunctio animis christus est et lapis dicitur angularis quoniam uere angularis lapis et is est qui in primo collocatus est uere angulo fundamentum positum duobus lateribus iungit hunc lapidem appellauit non enim tantum angularis sed qui primus et summus est unde incipit fundamentum anguli qui duo iungit et copulat et unum reddit etenim duo sicuti diximus uel superiores animas quae etiam cum christo fuerunt et istas quae hic sunt sanctae et misteriis christum habentes uel ipsas illas omnes christi animas etiam gentium animas quae iunguntur illo angulari lapide iesu christo in quo structura compacta in templum sanctum in domino omnes enim animae collectae omnesque homines spiritales redditi per christum struuntur ubi deus inhabitet quasi templum sanctum ut cum in omnibus inest christus et cum est in christo deus omnes templum sint per christum dei in quo et uos coaedificamini in habitaculum dei in spiritu ut saepe docui ad speciem id est ad ephesios rem uocat ut et ipsi aedificati in eodem angulo sint id est in spiritu christi ut et ipsi habitaculum sint dei magna autem moderatione ut exhortatio fieret non enim iam factos dicit sed adhuc aedificari deest enim illis et idcirco admonet et hortatur et cum illos habitaculum dei in spiritu dicat utique quid agit aliud nisi ut aliud quodlibet excludat ex animis solumque christum ibi animas coaedificare adhuc dicat ut templum fiant dei iii huius rei gratia ego paulus uinctus christi pro uobis gentibus si tamen audistis dispositionem dei gratiae supererat ut cum de rebus locutus esset quod spes omnis in christo sic et spiritu coaedificentur omnes ut sint habitaculum dei supererat inquam ut id doceret quis ipse esset an ipse impleret coaedificationem per euangelium daretque rationem auctoritatis suae ut ei crederetur hoc igitur adiungit huius inquit gratia id est ut habitaculum dei in spiritu aedificemini non enim tantum ephesiis istud sed omnibus dictum audiatis denique pro uobis inquit gentibus uinctus christi paulus uinctus aut associatus ad euangelium christi aut qui multos labores et poenas toleraui et pro uobis tolerarem annuntians christum et sim uinctus christi qui annuntiando christum uinciar sed propter uos id ut probare uideretur se pro gentibus uinctum esse christi adiecit misterii erga se habiti fidem si tamen inquit audistis dispensationem dei gratiae id est si est cognitum uobis quae gratia disposita sit id est quomodo per me euangelium ordinatum sit ut annuntietur deus per christum et christi uirtus quae uirtus dei est quae data est mihi in uos secundum reuelationem etenim sicut ipse paulus multis locis memorat non ab hominibus neque per homines misterium accepit aut didicit sed reuelata illi cuncta sunt hoc enim dixit gratiam sibi datam sed per reuelationem quo in loco intelligi licet christianum ex reuelatione fieri posse et maxime fieri electus quidem est et uas electionis dictus est paulus uerumtamen quia dei potentia omnibus modis gratiam suam ministrat intelligamus esse istam legitimam mandatorum saluatoris disciplinam uti renascatur homo per spiritum et aquam et sic christi spiritum recipiat sed id et ab hominibus et per homines istud uero quod paulo prouenit quamquam hoc ut aestimatio nostra est meruit solus tamen ut dixi reuelatio dei eiusmodi aut alio simili modo per dei gratiam fieri potest unde non est abnegandus a christi gratia cui reuelatio per christi gratiam data sit ut spiritu compleretur et christi cognitione per reuelationem habita deseruiret notum mihi factum est misterium sicut antescripsi in modico prout potuistis legentes intelligere prudentiam meam in misterio christi et hic quoque admoneo reuelationibus posse cognitum esse misterium christi et licet circa paulum ex electione domini uideatur impletum tamen quoniam electio domini libera est etiam circa alios potest ut non ab hominibus neque per homines fiat cognitio uerae plenaeque deitatis magna quidem et unica dignatio et fortassis ex parte quod fiat hodie concedatur etenim cum ipse dixerit si propheta aliquis et de eodem alius sibi reuelatum dixerit sedeat et cognoscat qui prophetat ut audiatur is qui sibi reuelatum dicit ergo et reuelari potest et quod parte eodem modo etiam in toto etenim misterium domini et dei uoluntas in omni potentiam suam extendit et illum posse omnia et uelle quae potest accipere debemus et haec alterius quaestionis sint nunc reuelatum sibi misterium ostendit cum dixit paulus id se scripsisse ephesiis id est ipsum misterium non reuelationem sed quod reuelatum est hoc est misterium scripsi inquit sed immo dico et ut potuistis inquit legentes intelliegere in quantum potuistis prudentiam meam in misterio christi prudentiam scientiam posuit non illam quae praeuidet sua potentia quae sunt quae futura sunt ratiocinando inuenit et comprehendit at hic scientiam prudentiam nominauit non enim per prudentiam consecutus sed postea quam consecutus est habere coepit prudentiam denique prudentiam inquit in misterio christi id est in eo quod percepi quod mihi reuelatum est quod mihi notum factum est id est in eo quod doctus sit prudentia in eo quod sibi reuelatum est uel memoria uel scientia uel intelligentia hae enim sunt partes prudentiae ita et locus prudentiae est et tamen non per prudentiam misterium consequi possumus sed per reuelationem quod aliis generationibus non fuit notum filiis hominum potest hoc ad prudentiam argumentum esse uti deo reuelatum illi sit quia prudens erat et percipere poterat reuelationem misterium et solus meruit propter prudentiam misterium nosse quod aliis generationibus notum non fuit filiis hominum quid est aliis generationibus id est ante mea tempora generationes enim sicuti in euangelio lectum est quasi per homines tempora nulli inquit eorum qui ante me in generatione fuerunt filii hominum nulli inquit notum fuit de misterio quod sit misterium quod reuelatum sibi et notum factum paulus dicit saepe locuti sumus adiiciendo autem filiis hominum ostendit fortasse misterium illud antequam paulo reuelatum est fieri potuisse ut reuelatum sit angelis id est non filiis hominum sicut nunc reuelatum est sanctis eius apostolis plene misterii concordiam quod unum sit atque idem quod sibi reuelatum est et apostolis docet ne discordet et non idem uideatur esse per praesentiam christi traditum apostolis quod ipse sibi per reuelationem traditum dixit coniungit id sibi reualatum quod sanctis apostolis parum est adiicit et prophetis in spiritu acute et uehementer etenim propheta qui misterium locutus est in spiritu illi reuelatum est misterium ipse non sciuit quia dixit filiis hominum reuelatum non fuisse neque notum misterium fuit autem notum et prophetis qui filii hominum sunt adiunxit notum sed in spiritu id est cum afflati spiritu misterium loquerentur ipsis tamen non notum fuit esse gentes cohaeredes et concorporales et participes promissionis eius in christo per euangelium hoc est quod sibi misterium notum factum esse dixit simulque etiam sanctis apostolis et prophetis in spiritu quod et gentes cohaeredes sunt in christo et concorporales id est eiusdem quasi corporis quod saepe ita memorat ut omnes animae sanctae et liberatae et christi spiritu iunctae unum corpus esse dicantur exinde ergo participes promissionis eius in christo sunt etiam gentes non enim solus israel sed et gentes quae in christo per euangelium concorporatae fuerunt participes promissionis quod aeternam gloriam merebuntur quod uitam quod remissionem peccatorum et caetera quae et deus et saluator promisit se sequentibus ergo omnes per euangelium promissionis participes in christo sunt cuius factus sum ego minister secundum donum operationis dei quae data mihi est secundum operationes uirtutis eius minister inquit sum euangelii factus ipsius per quod in christo participes promissionis et gentes et israel sumus cuius euangelii ego minister factus autem dono gratiae dei ubique enim non nos meritis nostris hoc accipere sed gratia dei memorat paulus ut dantis sit non accipientis quidquid gratiae datur quod autem adiunxit secundum operationem uirtutis eius et hoc quoque deo tribuit ut si quid ego operer uirtus dei sit non enim in me mea uirtus operatur sed dei quomodo autem utrumque iungat et quid sequatur perspiciendum diligenter est adiungit enim mihi minimo omnium sanctorum data est haec gratia si operatio iam agentis est et secundum operationem data est gratia meritum est prius operantis et sic gratia sed supra dixit secundum donum gratiae dei datam esse hanc gratiam ut minister esset euangelii soli uero posterius data est qua nunc operatur et operatur uirtute dei et dicitur propter operationem uirtutis dei data est gratia quid igitur operatio ante gratiam data est an postea gratia data sed cum dicitur operationem uirtutis dei esse iam data est gratia rursusque cum dicitur secundum dei gratiam factum ministrum esse paulum ante operationem intelligimus datum donum ut minister esset et donum dei esse gratiam quod minister est iam ex accepta gratia ministri cum operetur et illa gratia est ut operatio eius ex uirtute dei sit ita ut minister esset donum dei fuit ut esset operatio dei uirtus in eo gratia dei fuit mihi igitur omnium sanctorum minimo haec data est inquit gratia quae illa gratia secundum operationem uirtutis eius inter gentes euangelizare quid autem euangelizare subiicit non apostolorum minimo sed sanctorum inquit sancti enim et fide et spiritu sancti sunt apostoli quibus mandatum est euangelium incomprehensibiles diuitias christi quae enim aut diuitiae tales esse possunt aut quemadmodum comprehendi diuitiae quae sunt christi quae nos faciant dei filios aeternam uitam tribuant corruptionem omnem auferant mortem ipsam interficiant in coelis esse faciant peccata donent omnia ergo magnae diuitiae et in tollendis malis indulgentia peccatorum et in dandis bonis et tantis bonis quae supra dixi et alia talia et illuminare omnes quae sit dispositio misterii ordo data est mihi gratia inter gentes euangelizare et illuminare omnes in qua re illuminare quid sit dispositio misterii ut non solum misterium euangelizent sed et illuminent id est aperiant quae sit dispositio misterii quod autem dixit illuminare omnes tenuit et israel et gentes accepit enim sine dubio in gentes euangelium sed et iudaei illuminari possunt si sequantur si obediant quid autem sit dispositio misterii exponendum est quoniam illuminare se dixit paulus sed id in sequentibus declarauit absconditi a saeculis in deo data mihi inquit inter gentes est gratia omnes illuminare quae sit dispositio misterii cuius misterii quod absconditum est inquit a saeculis in deo quid est a saeculis et quid in deo quid est absconditum et quomodo absconditum breuiter explicemus a deo qui pater est primus genitus est christus qui est lumen ex lumine et deus ex deo qui iesus est qui deus ex deo est nemo me uelut alterum deum dicere existimet sed ita ordo loquendi flagitat in hoc inquam christo qui deus ex deo est omnia perfecta sunt et per ipsum omnia sed quod nunc necessarium est in ipso omnia sic enim dictum et per ipsum et in ipso si igitur in ipso omnia quamquam per ipsum omnia sed deus in ipso omnia etiam hoc misterium est et in ipso absconditum absconditum autem quibus a saeculis christus enim unigenitus dei filius et ab ipso reliqua creata sunt id est per ipsum dei opera in ipso operante per ipsum omnia saecula igitur posteriora christo quippe a christo facta nihil igitur ante christum nec superiora ante christum nullo temporis exordio christus natus ex deo his igitur saeculis item ab his in deo misterium absconditum est ut suis temporibus reueletur dei filium christum uenire carnem induere succurrere liberare hominem donare peccata in aeterna et coelestia tollere iustificare et glorificare et caetera quae subiungit in quo igitur misterium hoc absconditum est in deo in quo deo qui uniuersa creauit si enim per ipsum reuelatum est misterium in ipso absconditum fuit autem absconditum antequam ueniret reuelatum est posteaquam uenit quis iste est qui uniuersa inquit creauit ergo creator licet deus accipiatur sed per christum tamen creator deus creator enim non conuenit deo sed conuenit christo et sic per christum deo ille enim genuit christum christus creauit omnia ipso deo operante et per se creante ita unum est quod creata sunt omnia et ab uno creata sunt si quidem dei patris opera per christum creata sunt omnia ut innotesceret principibus et potestatibus in caelestibus per ecclesiam multiformis sapientia dei hoc est misterium quod absconditum in deo id est in christo quod postea reuelatum est non animis sed hominibus neque tantum hominibus sed omnibus principibus et potestatibus in coelestibus et reuelatum est per ecclesiam quod scilicet per misterium sapientia dei est cum autem dixit principibus et potestatibus in caelestibus intelligi licet illis reuelatum non esse quae aduersae sunt in coelestibus enim inquit et quod dixit per ecclesiam id est per membra dei omnia per membra christi et per omnem animam misteriis eius indutam et in ipsum spem habentem ita quantum homini datum sit intelligi licet si quidem non principes et potestates in coelestibus ipsi sapientiam dei hominibus declarant sed per ecclesiam id est per eos qui membra sunt christi sanctificatione in fide potestates et principes in coelestibus sapientiam dei cognoscunt editam esse per hominem discere et noscere etiam principibus mundi et potestatibus sapientiam dei facilis erit agnitio si ubi homo sit et ubi habeat principium didicerint cognouerint per prophetam ezechielem cum loquitur de cherubin in quo uisio est quemadmodum locus ipse certam expositionem desiderat breuiter ergo misterii omnes partes quas nos supra diximus tetigit dicendo multiformis sapientia dei uel quod filium misit uel quod tanta maiestas serui formam suscepit uel quod tanta signa facta sunt uel quod promissa tanta sunt indulgentia peccatis et promissio coelorum item aeterna uita et glorificatio et haereditas simul cum eodem christo et eiusdem post mortem resurrectio et ipsa mors et caetera huiusmodi multiformis est sapientia dei secundum praefinitionem saeculorum quam fecit in christo iesu domino nostro ex hoc apparet quid sit in deo absconditum esse misterium si quidem adiunxit secundum praefinitionem saeculorum certis etenim saeculis determinatis atque conclusis apparere misterium per praesentiam domini in quo absconditum misterium fuit per ipsum enim reuelari debuerit in quo absconditum fuit hoc enim adiunxit quam definitionem saeculorum fecit in christo iesu domino nostro quo tempore appareret quo tempore reuelaretur misterium quo salus et liberatio ostenderetur in quo habemus libertatem et aditum in confidentia per fidem ipsius licet in misterio praesentiae domini nostri iesu christi et redemptio facta sit et salus data summa tamen et uere si attendamus haec summa sola est certe maxima quod libertas nobis data est etenim pressi captiuitate non ualebamus per legem resistere sicut ipse dicit quod nostra infirmitas corpore resistere non ualeret uenit igitur ut uinceret carnem et mortem per mortem qua uicta fecit possibile nobis esse quod impossibile credebamus data ergo libertas est et datus ad confidentiam aditus per fidem ipsius hoc est cum fidem in ipsum habemus monui et saepe monui eam esse ianuam liberationis nostrae si in christum credamus misterium enim eius liberauit nos si eum sequamur tunc enim proderit nobis eius mors et eius resurrectio si fidem in eum habeamus quod omnia propter nos et fecit et passus est confidamus ergo sicuti subiungit propter quod peto ne deficiatis in tribulationibus meis pro uobis quae est gloria uestra exhortationem quam debet omnibus ut eos confirmatos redderet in se reuocauit propter hanc inquit causam scilicet quia mihi minimo omnium sanctorum data est haec gratia inter gentes euangelizare et caetera propter quod id est propter istam causam peto ne deficiatis in tribulationibus meis multum enim qui paulum sequuntur fatigari possent in fide cum audirent eumdem paulum tribulationes sustinere si enim ille qui praedicat qui euangelizat qui a deo electus est multa tolerat fatigatur periculis laboribus multisque aliis tribulationibus multum inquam deterrentur illi qui eum sequuntur et fidem pene non integram incipiunt habere quod quasi et ipsi periclitari possint et grauiter laborare si quidem ille qui euangelizat et praedicat est tantae gratiae in tribulationibus sit ergo peto inquit propter id quod mihi reuelatum est ut non uos uos deficiatis in tribulationibus meis quas tamen tribulationes non meo merito patior neque mea causa sed quoniam uos uel infirmi in fide estis uel adhuc trepidatis et nescio quomodo alia adiungitis idcirco ego tribulationes sustineo uolens uos ad disciplinam ueram obseruationemque reuocare ut a christo ne recedatis nihil ad christum adiungatis solam spem de christo habeatis haec non est gloria uestra mea inquit ergo tribulationes quoniam pro uobis sunt gloria inquit uestra est ut ad gloriam me laborante operante per tribulationes exercitato ad gloriam uestram uenire possitis huius rei gratia flecto genua ad patrem domini iesu christi cuius rei gratia scilicet tribulationes pro uobis sustineo huius rei gratia flecto genua id est plene rogo et rogo patrem domini patrem domini nostri iesu christi omnis quidem operatio per christum et omnis actio sed quoniam ut saepe monuimus ministeriorum spiritus christi 