romana praesules habent ubi tunc erat iupiter an in ansere loquebatur uerum quid negem sacrorum ritus militasse romanis sed etiam annibal eosdem deos colebat utrum uolunt igitur eligant si in romanis uicerunt sacra in carthaginensibus ergo superata sunt si in carthaginensibus triumphata nec romanis utique profuerunt facessat igitur inuidiosa illa populi romani querela non hanc roma mandauit aliis illa eos interpellat uocibus quid me casso quotidie gregis innoxii sanguine cruentatis non in fibris pecudum sed in uiribus bellatorum tropaea uictoriae sunt aliis ego disciplinis orbem subegi militabat camillus qui sublata capitolio signa caesis tarpeiae rupis triumphatoribus reportauit strauit uirtus quos religio non remouit quid de attilio loquar qui militiam etiam mortis impendit africanus non inter capitolii aras sed inter annibalis acies triumphum inuenit quid mihi ueterum exempla profertis odi ritus neronum quid dicam bimestres imperatores et terminos regum cum exordiis copulatos aut forte illud est nouum barbaros suis excessisse finibus numquid etiam illi christiani fuerunt quorum miserabili nouoque exemplo alter captiuus imperator sub altero captiuus orbis fefellisse quae uictoriam promittebant suas ceremonias prodiderunt numquid et tunc non erat ara uictoriae poenitet lapsus uetusta canities pudendi sanguinis traxit ruborem non erubesco cum toto orbe longaeua conuerti uerum certe est quia nulla aetas ad perdiscendum sera est erubescat senectus quae emendare se non potest non annorum canities est laudata sed morum nullus pudor est ad meliora transire hoc solum habebam commune cum barbaris quia deum antea nesciebam sacrificium uestrum ritus est bestiarum cruore respergi quid in mortuis pecudibus quaeritis dei uoces uenite et discite in terris coelestem militiam hic uiuimus et illic militamus coeli misterium doceat me deus ipse qui condidit non homo qui se ipsum ignorauit cui magis de deo quam deo credam quomodo possum uobis credere qui fatemini uos ignorare quod colitis uno inquit itinere non potest perueniri ad tam grande secretum quod uos ignoratis id nos dei uoce cognouimus et quod uos suspicionibus quaeritis nos ex ipsa sapientia dei et ueritate compertum habemus non congruunt igitur uestra nobiscum uos pacem diis uestris ab imperatoribus obsecratis nos ipsis imperatoribus a christo pacem rogamus uos manuum uestrarum adoratis opera nos iniuriam ducimus omne quod fieri potest deum putari non uult se deus in lapidibus coli denique etiam ipsi philosophi uestri ista riserunt quod si uos ideo christum deum negatis quia illum mortuum esse non creditis quid uobis imprudentius qui contumeliose colitis et honorifice derogatis uestrum enim deum lignum putatis o contumeliosa reuerentia christum mori potuisse non creditis o honorifica peruicacia sed uetera inquit reddenda sunt altaria simulacris ornamenta delubris reposcantur haec a consorte superstitionis christianus imperator aram solius christi didicit honorare quid manus pias et ora fidelia ministerium suis cogunt sacrilegis exhibere uox imperatoris nostri christum resultet et illum solum quem sentit loquatur quia cor regis in manu dei numquid imperator gentilis aram christo leuauit dum ea quae fuerunt reposcunt exemplo suo admonent quantum christiani imperatores religioni quam sequuntur debeant deferre reuerentiae quando gentiles superstitionibus suis omnia detulerunt dudum coepimus et iam sequuntur exclusos nos sanguine gloriamur illos dispendium mouet nos haec uictoriae loco ducimus illi iniuriam putant numquam nobis amplius contulerunt quam cum uerberari christianos atque proscribi ac necari iuberent praemium fecit religio quod perfidia putabat esse supplicium uidete magnanimos per iniurias per inopiam per supplicium nos creuimus illi ceremonias suas sine quaestu manere posse non credunt habeant inquit uestales uirgines immunitatem suam dicant hoc qui nesciunt credere quod possit esse gratuita uirginitas prouocent lucris qui diffidunt uirtutibus quantas tamen illis uirgines praemia promissa fecerunt uix septem uestales capiuntur puellae en totus numerus quem infulae uittati capitis purpuratarum uestium murices pompa lecticae ministrorum circumfusa comitatu priuilegia maxima lucra ingentia praescripta denique pudicitiae tempora coegerunt attollant mentis et corporis oculos uideant plebem pudoris populum integritatis concilium uirginitatis non uittae capiti decus sed ignobile uelamen usui nobile castitati non exquisita sed abdicata lenocinia pulchritudinis non illa purpurarum insignia non luxus deliciarum sed usus ieiuniorum non priuilegia non lucra omnia postremo talia ut reuocari a studio putes dum exercentur officia sed dum exercetur officium studium prouocatur suis castitas cumulatur dispendiis non est uirginitas quae pretio emitur non uirtutis studio possidetur non est integritas quaecumque in auctione nummario ad tempus licitatur compendio prima castitatis uictoria est facultatum cupiditates uincere quia lucri studium tentamentum pudoris est ponamus tamen subsidia largitatum conferenda uirginibus quae christianis munera redundabunt quod tantas opes sufficiet aerarium aut si arbitrantur solis uestalibus conferendum non pudet ut qui totum sibi sub imperatoribus gentilibus uindicarunt iidem sub principibus christianis non putent nobis sortem debere esse communem sacerdotibus quoque suis et ministris queruntur alimenta publica non deberi quantus hinc uerborum tumultus increpuit at contra nobis etiam priuatae successionis emolumenta recentibus legibus denegantur et nemo conqueritur non enim putamus iniuriam quia dispendium non dolemus si priuilegium quaerat sacerdos ut onus curiale declinet patria atque auita et omnium facultatum possessione cedendum est quomodo hanc gentiles si haberent ingrauarent querelam quod sacerdos ferias ministerii sui emat totius patrimonii sui damno et priuati uniuersae commoditatis dispendio usum publici mercetur obsequii praetendens communis salutis excubias domesticae inopiae se mercede soletur quia ministerium non uendidit sed gratiam comparauit conferet causas uos excusare uultis decurionem cum ecclesiae excusare non liceat sacerdotem scribuntur testamenta templorum ministris nullus excipitur profanus nullus ultimae conditionis nullus prodigus uerecundiae soli ex omnibus clerico commune ius clauditur a quo solo pro omnibus uotum commune suscipitur officium commune defertur nulla legata uel grauium uiduarum nulla donatio et ubi in moribus culpa non deprehenditur tamen officio mulcta praescribitur quod sacerdotibus fani legauerit christiana uidua ualet quod ministris dei non ualet quod ego non ut querar sed ut sciant quid non querar comprehendi malo enim nos pecunia minores esse quam gratia sed referunt ea quae uel donata uel relicta sunt ecclesiae non esse temerata dicant et ipsi quis templis dona detraxerit quod factum est christianis quae si facta essent gentilibus redderetur potius quam inferretur iniuria nunccine demum iustitia praetenditur aequitas postulatur ubi tunc erat ista sententia cum direptis christianorum omnium facultatibus ipsos uitales anhelitus in uiderent et nullis usquam negata defunctis inhiberent supremae commercia sepulturae quos gentiles praecipitarunt maria reddiderunt fidei ista uictoria est quod et ipsi iam facta maiorum carpunt quorum gesta condemnant sed quae malum ratio ut eorum munera petant quorum gesta condemnant nemo tamen donaria delubris et legata haruspicibus denegauit sola sublata sunt praedia quia non religiose utebantur iis quae religionis iure defenderent qui nostro utuntur exemplo cur non utebantur officio nihil ecclesia sibi nisi fidem possidet hos redditus praebet hos fructus possessio ecclesiae sumptus est egenorum numerent quos redemerint templa captiuos quae contulerint alimenta pauperibus quibus exsulibus uiuendi subsidia ministrauerint praedia igitur intercepta non iura sunt en quod factum quae triste piaret nefas fames ut aiunt publica uindicauit quia usui omnium proficere coepit quod proficiebat commodis sacerdotum propterea ergo detractis ut aiunt arbusta exuta corticibus succo miserabili deficientium ora lambebant propterea chaonia frugem glande mutantes rursus in pecudum pastus et ad infelicis uictus alimenta reuocati concussa quercu famem in siluis miseram solabantur noua uidelicet prodigia terrarum quae numquam ante acciderant cum superstitio gentilis toto orbe ferueret re uera quando ante uacuis auenis seges auari uota lusit agricolae et spem rusticae plebis quaesita sulcis frugis herba destituit et unde graecis oracula habita suae quercus nisi quia remedium siluestris alimoniae coelestis religionis donum putarunt talia enim suorum munera credunt deorum quis dodonaeas arbores nisi gentium populus adorauit cum pabulum triste agri nemorum honore donaret non est uerisimile quod indignantes eorum dii id pro poena intulerint quod solebant placati conferre pro munere quae autem aequitas ut paucis sacerdotibus dolentes uictum negatum ipsi omnibus denegarent cum inclementior esset uindicta quam culpa non est igitur idonea quae tantam aegritudinem mundi fallentis causa constrinxerit ut uirentibus segetibus subito spes anni adulta moreretur et certe ante plurimos annos templorum iura toto orbe sublata sunt modone demum diis gentilium uenit in mentem suas iniurias ultum ire propterea nec assueto cursu nilus intumuit ut urbicorum sacerdotum dispendia uindicaret qui non uindicauit suorum esto tamen si superiore anno deorum suorum iniurias uindicatas putant cur praesenti anno contemptui fuere iam enim nec herbarum uulsis radicibus rusticana plebs pascitur nec baccae siluestris explorat solatia nec cibum de sentibus rapit sed operum laeta felicium dum messes suas et ipsa miratatur expleuit uoti satietate ieiunium usurarios nobis reddidit terra prouentus quis ergo tam nouus humanis usibus uices stupeat annorum et tamen etiam superiore anno plerasque nouimus prouincias redundasse fructibus de galliis quid loquar solito ditioribus frumentum pannoniae quod non seuerant uendiderunt et secunda rhetia fertilitatis suae nouit inuidiam nam quae solebat tutior esse ieiunio fecunditate hostem in se excitauit liguriam uenetiasque autumni frumenta pauerunt ergo nec ille sacrilegio annus exaruit et iste fidei fructibus annus effloruit negent etiam quod largo fetu uineae redundauerint itaque et messem feneratam recepimus et liberalioris uindemiae beneficia possidemus postremus superest et maximus locus utrum ea quae uobis profuerint imperatores restituere subsidia debeatis ait enim uos defendant a nobis colantur hoc est fidelissimi principes quod ferre non possumus quia exprobrant nobis uestro se nomine diis suis supplicare et uobis non mandantibus sacrilegium immane committunt dissimulationem pro consensu interpretantes sibi habeant praesidia sua suos si possunt illa defendant nam si iis a quibus coluntur auxilio esse non possunt quomodo possunt uos defendere a quibus non coluntur sed maiorum inquit seruandus est ritus quid quod omnia postea in melius profecerunt mundus ipse qui uel primum coactis elementorum per inane seminibus tenero orbe concreuerat uel confuso adhuc indigesti operis caligabat horrore nonne postea distincto coeli maris terrarumque discrimine rerum formas quibus speciosus uidetur accepit exutae humentibus tenebris nouum terrae stupuere solem dies in exordio non refulget sed in processu temporis incremento luminis micat et caloris exaestuat luna ipsa qua propheticis oraculis species ecclesiae figuratur cum primum resurgens in menstruas reparatur aetates tenebris nobis absconditur paulatimque cornua sua complens uel e regione solis absoluens clari splendore fulgoris irrutilat exerceri in fructus terrae ante nesciebant post ubi imperare aruis sollicitus coepit agricola et informe solum uestire uinetis siluestres animos domesticis mollitae cultibus exuerunt anni ipsius aetas prima quae nos usu parili colorauit nutu gignentium sed in processu lapsuris floribus uernat postremis adolescit fructibus nos quoque aeui rudes sensus habemus infantiam sed mutati in annos ingenii rudimenta deponimus dicant igitur in suis omnia manere debuisse principiis mundum tenebris obductum quia splendore solis illuxerit displicere et quanto gratius est animi tenebras depulisse quam corporis fideique iubar emicuisse quam solis ergo et mundi sicut omnium rerum primaeua nutarunt ut uenerabilis canae fidei sequeretur senectus quos hoc mouet reprehendant messem quia sera fecunditas est reprehendant uindemiam quia in occasu anni est reprehendant oliuam quia postremus est fructus ergo et messis nostra fides animorum est ecclesiae gratia meritorum uindemia est quae ab ortu mundi uirebat in sanctis sed postrema aetate se diffudit in populos ut aduerterent omnes non rudibus animis irrepsisse fidem christi sed explosa opinione quae ante conualuit quod erat uerum fit iure praelatum si ritus ueteres delectabant cur in alienos ritus eadem roma successit omitto absconditam pretio humum et pastorales casas auro degeneri renitentes quid ut de ipso respondeam quod queruntur captarum simulacra urbium uictosque deos et peregrinos ritus sacrorum alienae superstitionis aemuli receperunt unde igitur exemplum quod currus suos simulato almonis in flumine lauat cibele unde phrigii uates et semper inuisa romanis non aequae carthaginis numina quam coelestem afri mithram persae plerique uenerem colunt pro diuersitate nominis non pro numinis uarietate sic deam esse et uictoriam crediderunt quae utique munus est non potestas donatur non dominatur legionum gratia non religionum potentia magna igitur dea quam militum multitudo sibi uindicat uel praeliorum donat euentus huius aram strui in urbis romae curia petunt hoc est quo plures conueniunt christiani omnibus in templis arae ara etiam in templo uictoriarum quoniam numero delectantur sacrificia sua ubique concelebrant quid est nisi insultare fidei unius arae sacrificium uindicare ferendumne istud ut gentilis sacrificet et christianus intersit hauriant inquit hauriant uel inuiti fumum oculis simphoniam auribus cinerem faucibus thus naribus et auersantium licet ora excitata focis nostris fauilla respergat non illi satis sunt lauacra non porticus non plateae occupatae simulacris etiamne in communi illo concilio non erit communis conditio obstringetur pia senatus portio obtestantium uocibus adiurantium sacramentis si refutet uidebitur mendacium prodere si acquiescat sacrilegium confiteri ubi inquit in leges uestras et uerba iurabimus ergo mens uestra quae legibus tenetur inclusa ceremoniis gentium suffragium colligit fidem stringit iam non solum praesentium sed absentium etiam et quod est amplius imperatores fides uestra pulsatur uos enim cogitis si iubetis constantius augustae memoriae nondum sacris initiatus misteriis contaminari se putauit si aram illam uideret iussit auferri non iussit reponi illud auctoritatem facti habet hoc praecepti non habet nemo sibi de absentia blandiatur praesentior est qui se animis inserit quam qui oculis protestatur plus enim est mente connecti quam corpore copulari uos senatus cogendi concilii praesules habet uobis coit uobis conscientiam suam non diis gentium praestat uos liberis suis non tamen fidei suae praefert haec est charitas expetenda haec est charitas maior imperio si fides tuta sit quae seruat imperium sed fortasse aliquem moueat ita fidelissimum principem destitutum proinde quasi meritorum pretium caducis aestimetur praesentium quis enim sapiens non in orbe quodam atque circuitu locata humanarum rerum nouit negotia quia non eosdem semper successus habent sed uariant status et mutant uices quem beatiorem cneio pompeio romana templa miserunt at is cum tribus triumphis terrarum cinxisset orbem pulsus acie bello profugus et sui terminis exsul imperii canopei manu spadonis occubuit quem nobiliorem ciro persarum totius orientis terrae regem dederunt is quoque cum principes potentissimos aduersantes uicisset uictos reseruasset muliebribus armis fusus interiit et ille rex qui superatos etiam consessus honore donauerat exsecto capite et intra utrem plenum cruoris satiari iussus incluso femineis imperiis ludibrio fuit adeo in istius uitae curriculo non paria paribus sed longe diuersa referuntur quem etiam magis sacrificiis deditum quam carthaginensium ducem hamilcarem reperimus qui cum toto praelii tempore inter acies positus dimicantes sacrificium faceret ubi partem suorum uictam esse cognouit in ipsos quos adolebat se praecipitauit ignes ut eos uel corpore suo restingueret quos sibi nihil profuisse cognouerat nam de iuliano quid loquar qui cum responsis haruspicum male credulus esset ademit sibi subsidia reuertendi ergo in communi casu non est communis offensa neminem etenim promissa nostra luserunt respondi lacessentibus tamquam non lacessitus refellendae etenim relationis non exponendae superstitionis mihi studium fuit te tamen imperator ipsa eorum relatio faciat cautiorem nam cum de superioribus principibus texuisset quia prior eorum numerus ceremonias patrum coluit recentior non remouit addidisset etiam si exemplum religio ueterum non facit faciat dissimulatio proximorum euidenter docuit quid et fidei tuae debeas ut gentilitii ritus non sequaris exemplum et pietati ut fratris statuta non uioles si enim pro suis dumtaxat partibus eorum dissimulationem principum praedicarunt qui cum essent christiani decreta tamen gentilium minime remouerunt quanto magis amori debes deferre fraterno ut qui dissimulare deberes etiamsi quid forsitan non probares ne fraternis derogares statutis et nunc teneas quod et fidei tuae et germanitatis necessitudini iudicas conuenire excusat ambrosius quod uocatus non uenerit ad consistorium asserens in causa fidei uel ecclesiastica iudicare nisi sacerdotes neminem debere nec se in eo contumacem quod iniuriam ordint suo non inurat addit auxentium forte iudaeos aut infideles electurum iudicum loco id est christi inimicissimos nec recusare quominus in ecclesia uel in sinodo de his disputaret haec demum se coram fuisse dicturum nisi a coepiscopis et populo esset prohibitus clementissimo imperatori et beatissimo augusto ualentiniano ambrosius episcopus dalmatius me tribunus et notarius mandato ut allegauit clementiae conuenit tuae postulans ut et ipse iudices legerem sicut elegisset auxentius nec tamen expressit eorum nomina qui fuerant postulati sed id addidit quod in consistorio esset futura certatio arbitro pietatis iudicio tuae cui rei respondeo ut arbitror competenter nec quisquam contumacem iudicare me debet cum hoc asseram quod augustae memoriae pater tuus non solum sermone respondit sed etiam legibus suis sanxit in causa fidei uel ecelesiastici alicuius ordinis eum iudicare debere qui nec munere impar sit nec iure dissimilis haec enim uerba rescripti sunt hoc est sacerdotes de sacerdotibus uoluit iudicare quinetiam si alias quoque argueretur episcopus et morum esset examinanda causa etiam haec uoluit ad episcopale iudicium pertinere quis igitur contumaciter respondit clementiae tuae ille qui te patris similem esse desiderat an qui uult esse dissimilem nisi forte uilis quibusdam tanti imperatoris aestimatur sententia cuius et fides confessionis constantia comprobata est et sapientia melioratae reipublicae profectibus praedicatur quando audisti clementissime imperator in causa fidei laicos de episcopo iudicasse ita ergo quadam adulatione curuamur ut sacerdotalis iuris simus immemores et quod deus donauit mihi hoc ipse aliis putem esse credendum si docendus est episcopus a laico quid sequetur laicus ergo disputet et episcopus audiat episcopus discat a laico at certe si uel scripturarum seriem diuinarum uel uetera tempora retractemus quis est qui abnuat in causa fidei in causa inquam fidei episcopos solere de imperatoribus christianis non imperatores de episcopis iudicare eris deo fauente etiam senectutis maturitate prouectior et tunc de hoc censebis qualis ille episcopus sit qui laicis ius sacerdotale substernit pater tuus deo fauente uir maturioris aeui dicebat non est meum iudicare inter episcopos tua nunc dicit clementia ego debeo iudicare et ille baptizatus in christo inhabilem se ponderi tanti putabat esse iudicii clementia tua cui adhuc emerenda baptismatis sacramenta seruantur arrogat de fide iudicium cum fidei ipsius sacramenta non nouerit quales autem elegerit iudices possumus existimationi relinquere quando eorum nomina timet prodere ueniant plane si qui sunt ad ecclesiam audiant cum populo non ut quisquam iudex resideat sed ut unusquisque de suo affectu habeat examen eligat quem sequatur agitur de istius ecclesiae sacerdote si audierit illum populus et putauerit melius disputare sequatur fidem eius non inuidebo omitto quia iam ipse populus iudicauit taceo quia eum quem habet de patre tuae clementiae postulauit taceo quia pater pietatis tuae quietem futuram spopondit si electus susciperet sacerdotium hanc fidem secutus sum promissorum quod si de aliquorum peregrinorum assentatione se iactat ibi sit episcopus unde sunt ii qui eum episcopatus putant nomine esse donandum nam ego nec episcopum noui nec unde sit scio ubi illud constituimus imperator quod iam ipse tuum iudicium declarasti immo etiam dedisti leges nec cui esset liberum aliud iudicare quod cum praescripsisti aliis praescripsisti et tibi leges enim imperator fert quas primus ipse custodiat uisne igitur experiar ut incipiant ii qui iudices eliguntur aut aduersus tuam uenire sententiam aut certe excusare quod imperatoris tam seuero et tam districto imperio non potuerint obuiare sed hoc contumacis non modesti est sacerdotis ecce imperator legem tuam iam ex parte rescindis sed utinam non ex parte sed in uniuersum legem enim tuam nollem esse supra dei legem dei lex nos docuit quid sequamur humanae leges hoc docere non possunt extorquere solent timidis commutationem fidem inspirare non possunt quis erit igitur ille qui cum legat per tot prouincias uno momento esse mandatum ut quicumque obuiauerit imperatori feriatur gladio quicumque dei templum non tradiderit protinus occidatur quis inquam est qui possit uel unus uel inter paucos dicere imperatori lex tua mihi non probatur non permittitur hoc dicere sacerdotibus permittitur laicis et iudicabit de fide qui aut gratiam sperat aut metuit offensam deinde ipse committam ut eligam iudices laicos qui cum tenuerint fide ueritatem aut proscribantur aut necentur quod lex de fide lata decernit ego igitur aut praeuaricationi offeram homines aut poenae non tanti est ambrosius ut propter se deiiciat sacerdotium non tanti est unius uita quanti est dignitas omnium sacerdotum quorum de consilio ista dictaui intimantibus ne forte etiam gentilis esset aliquis aut iudaeus qui ab auxentio esset electus quibus traderemus de christo triumphum si de christo iudicium committeremus quid illos aliud nisi christi iniuriam audire delectat quid illis aliud potest placere nisi ut christi diuinitas denegetur cum iis plane bene conuenit ariano qui creaturam christum dicit quod etiam gentiles ac iudaei promptissime confitentur hoc scriptum est in ariminensi sinodo meritoque concilium illud exhorreo sequens tractatum concilii nicaeni a quo me nec mors nec gladius poterit separare quam fidem etiam parens clementiae tuae theodosius beatissimus imperator et sequitur et probauit hanc fidem galliae tenent hanc hispaniae et cum pia diuini spiritus confessione custodiunt si tractandum est tractare in ecclesia didici quod maiores fecerunt mei si conferendum de fide sacerdotum debet esse ista collatio sicut factum est sub constantino augustae memoriae principe qui nullas leges ante praemisit sed liberum dedit iudicium sacerdotibus factum est etiam sub constantio augustae memoriae imperatore paternae dignitatis haerede sed quod bene coepit aliter consummatum est nam episcopi sinceram primo scripserant fidem sed dum uolunt quidam de fide intra palatium iudicare id egerunt ut circumscriptionibus illa episcoporum iudicia mutarentur qui tamen inflexam statim reuocauere sententiam et certe maior numerus arimini nicaeni concilii fidem probauit ariana decreta damnauit si ad sinodum prouocat auxentius ut de fide disputet cum audiero sinodum congregari et ipse non deero tolle igitur legem si uis esse certamen uenissem imperator ad consistorium clementiae tuae ut haec coram suggererem si me uel episcopi uel populus permisissent dicentes de fide in ecclesia coram populo debere tractari atque utinam imperator non denuntiasses ut quo uellem pergerem quotidie prodibam nemo me asseruabat debuisti me quo uolueras destinare quem ipse omnibus offerebam nunc mihi a sacerdotibus dicitur non multum interest utrum uolens relinquas an tradas altare christi cum enim reliqueris trades atque utinam liquido mihi pateret quod arianis ecclesia minime traderetur sponte me offerrem tuae pietatis arbitrio sed si ego solus interstrepo cur etiam de aliis omnibus inuadendis ecclesiis est praeceptum utinam confirmetur ut ecclesiis nullus molestus sit opto ut de me qualis uidetur sententia proferatur dignanter igitur imperator accipe quod ad consistorium uenire non potui ego in consistorio nisi pro te stare non didici et intra palatium certare non possum qui palatii secreta nec quaero nec noui ego ambrosius episcopus hunc libellum obtuli clementissimo imperatori et beatissimo augusto ualentiniano sermo contra auxentium de basilicis tradendis populi ob imperialem iussum sollicitudinem leuaturus responsum suum exponit additque ad consistorium se non iuisse quod basilicae traditionem esset ueritus tum aduersariis ad disceptandum in ecclesia prouocatis negat se armis exterreri suoque de sacris uasis responso memorato paratum se ad certamina esse testatur eludi non posse dei decretum nec praesidium ipsius superari sed in seruis suis pati eumdem uelle cum ipse antea non fuerit captus liquere quam inaniter haeretici tumultuentur deinde ubi nabuthae historiam et christi ingressum in ierusalem rei praesenti accomodauit auxentii perstringit crudelem legem solutisque arianorum obiectionibus libenter se coram populo disputaturum praedicat auxentium uero iam a paganis quos in iudices elegerat damnatum sicut et a paulo et christo ipso quod idem haereticus ad caesarem prouocaret eum oblitum anni superioris et arianos dum seruis christi conflant inuidiam multo peiores esse iudaeis ecclesiam enim non caesaris sed christi praeferre imaginem sub quae ubi pauca de suo responso et himnis adiecit se non inobedientem at imperatorem ecclesiae filium et auxentium plusquam iudaeum esse declarat uideo uos praeter solitum subito esse turbatos atque asseruantes mei miror quid hoc sit nisi forte quia per tribunos me uidistis aut audistis imperiali mandato esse conuentum ut quo uellem abirem hinc et si qui uellent sequendi potestatem haberent metuistis ergo ne ecclesiam desererem et dum saluti meae timeo uos relinquerem sed quid et ipse mandauerim potuistis aduertere deserendae ecclesiae mihi uoluntatem subesse non posse quia plus dominum mundi quam saeculi huius imperatorem timerem sane si me uis aliqua abduceret ab ecclesia carnem meam exturbari posse non mentem paratum me esse ut si ille faceret quod solet esse regiae potestatis ego subirem quod sacerdotis esse consueuit quid ergo turbamini uolens numquam uos deseram coactus repugnare non noui dolere potero potero flere potero gemere aduersus arma milites gothos quoque lacrimae meae arma sunt talia enim munimenta sunt sacerdotis aliter nec debeo nec possum resistere fugere autem et relinquere ecclesiam non soleo ne quis grauioris poenae metu factum interpretetur scitis et uos ipsi quod imperatoribus soleam deferre non cedere suppliciis me libenter offerre nec metuere quae parantur utinam essem securus quod ecclesia haereticis minime traderetur ad palatium imperatoris irem libenter si hoc congrueret sacerdotis officio ut in palatio magis certarem quam in ecclesia sed in consistorio non reus solet christus esse sed iudex causam fidei in ecclesia agendam quis abnuat si quis confidit huc ueniat inclinatum iam uel imperatoris iudicium quod lata lege patefecit quod impugnat fidem uel sperata ambientium quorumdam studia non requirat non committo ut quisquam uendat iniuriam christi circumfusi milites armorum crepitus quibus uallata est ecclesia fidem non terrent meam sed mentem exagitant ne dum me tenetis perniciosum aliquid uestrae oboriatur saluti ego enim iam didici non timere sed uobis timere plus coepi sinite quaeso uestrum sacerdotem congredi habemus aduersarium qui lacessit aduersarius enim noster diabolus sicut leo rugiens circuit quaerens quem deuoret ut apostolus dixit tentandi huiusmodi potestatem ne forte corporis mei uulneribus possim a fidei intentione reuocari legistis et uos quia multis his tentauit sanctum iob diabolus ad postremum potestatem huiusmodi petiit et accepit ut tentaret corpus eius quod perfudit ulceribus cum esset propositum ut ecclesiae uasa iam traderemus hoc responsi reddidi me si de meis aliquid posceretur aut fundus aut domus aut aurum aut argentum id quod mei iuris esset libenter offerre templo dei nihil posse decerpere nec tradere illud quod custodiendum non tradendum acceperim deinde consulere me etiam imperatoris saluti quia nec mihi expediret tradere nec illi accipere accipiat enim uocem liberi sacerdotis si uult sibi esse consultum recedat a christi iniuria haec plena humilitatis sunt et ut arbitror plena affectus eius quem imperatori debet sacerdos sed quia lucta nobis est non solum aduersus carnem et sanguinem sed etiam quod grauius est aduersus spiritalia nequitiae quae sunt in coelestibus tentator ille diabolus per ministros suos certamen auget uulneribus corporis mei experiendum arbitratur scio fratres uulnera haec quae pro christo excipimus non esse uulnera quibus uita non amittitur sed propagatur sinite quaeso esse certamen spectatores uos esse decet considerate quia si quidem habet ciuitas uel athletam uel alterius nobilis artis peritum optat offerre certamini cur in maioribus rebus repudiatis quod uel in minoribus uelle consuestis non metuit arma non barbaros qui mortem non timet qui nulla carnis uoluptate retinetur certe si dominus huic nos certamini deputauit frustra peruigiles tot noctibus et diebus custodias exhibuistis et excubias implebitur christi uoluntas omnipotens enim noster est dominus iesus haec est fides nostra et ideo quod fieri mandat implebitur nec conuenit nos diuinae obuiare sententiae audistis quod hodie lectum sit pullum sibi asinae saluator per apostolos iussit adduci mandauitque ut si quis resisteret diceretur dominus operam eius desiderat ergo si uult dominus certum est quod nullus obsistat quod si adhuc nostra differt certamina quid ueremini seruum christi non custodia corporalis sed domini prouidentia sepire consueuit turbati estis quia apertas reperistis geminas fores quas captus oculis quidam dum hospitium proprium repetit patefecisse memoratur in quo cognoscite quod nihil suffragetur humana custodia ecce unus qui uidendi munus amisit soluit uestra uniuersa munimina et custodias lusit dominus autem suae misericordiae custodiam non amisit nonne ante biduum ut meministis etiam illud repertum est quod a parte laeua basilicae ingressus quidam peruius fuit quem putabatis clausum esse atque munitum sepserunt nempe armati basilicam explorabant hos atque illos aditus caecitate perfusi sunt ut quod apertum erat uidere non possent itaque per plurimas noctes quod apertum fuerit non ignoratis desinite ergo sollicitari quia hoc erit quod christus iubet et quod esse expedit denique exempla uobis legis proferam elisaeus quaerebatur a rege siriae missus erat exercitus qui eum caperet circumuallatus erat undique coepit 