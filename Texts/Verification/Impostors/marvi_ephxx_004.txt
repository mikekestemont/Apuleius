est quippe ipse ministerium dei est et omnia deus per ipsum idcirco ad patrem inquit flecto genua ipse enim rogandus uti misereatur et subueniat fidem nostram dirigat operetur in christo nobis ut ipsum christum sequamur atque in eum fidem habentes ad promissa peruenire possimus precum autem et rogationis plenus habitus genua flectere non solum enim animo flectere nos debemus in preces sed etiam corpore nulla parte altiore simus uel imagine altitudinis uel quod superbiam habere uideamur denique alio loco seruabit sibi deus tot millia hominum qui non flexere genua ante baal ex quo omnis paternitas in coelis et in terra nominatur scilicet ex patre deo et patre domini nostri iesu christi ipse enim pater ipse primus pater et ab ipso quicumque pater est pater est nominatus et tamen hoc uocabulum uel potestas a primo deo patre uelut a fonte defluxit nam et christus pater omnium quae creata sunt per christum enim creata sunt omnia item et in misteriis pater et paulus quodam modo pater siquidem dixit filii mei estis ego inquit in christo iesu per euangelium uos genui denique paternitas in coelis christus est in terra paternitas uel apostoli uel quicumque euangelizat uel qui tradit misterium his enim modis atque aliis multis filii dicuntur qui fidem accipiunt et illi patres qui tradunt paternitas igitur omnis a deo patre proficiscitur ut det uobis secundum diuitias gloriae suae uirtute confortari per spiritum suum in interiore homine habitare christum per fidem in cordibus uestris quas preces habeat pro ephesiis expressit ut det uobis inquit diuitias gloriae easque diuitias ostendit gloriam dei uirtute confortari per spiritum suum uti fortes aduersum carnem et carnis desideria sint et aduersum potestates huius mundi iniquissimas quod fit et quod prouenit per spiritum dei quemadmodum autem per spiritum dei confortantur id est fortes redduntur in interiore homine inquit habitare christum christus enim in homine interiore id est in anima cum habitare coeperit fortes uirtute per spiritum redduntur homines expelluntur enim omnia quae aduersa sunt quomodo autem habitet christus in interiore homine subiecit per fidem inquit in cordibus uestris ergo facilis et magnifica res est facilis in eo quod fides sola implet tantum munus et tantum beneficium ut in cordibus nostris christus habitet quo habitante quid consequimur ut fortiores simus per spiritum et sic habeamus diuitias gloriae dei et fortes redditi nihil periculi sustineamus contemnamus mundum uincamus omnes iniquissimas potestates hae sunt diuitiae dei speremus etiam gloriam et repromissionem in ueritate radicati et fundati maximum praeceptum hoc et ubique a paulo positum et a me in admonitione saepius constitutum quia firmitas et firmamentum et totus animae ad aeternitatem status in ueritate est de qua saepe dixi quae et in deum et in christum est charitas et circa homines haec radicatam efficit fidem nostram et fundatam ut possitis comprehendere cum omnibus sanctis quae sit latitudo et longitudo et altitudo et profundum scire etiam supereminentem scientiae charitatem iesu christi precum suarum ut dixi summam exposuit quod roget deum ut ephesii consequantur in quo non ephesiis tantum hoc accipiendum est precari paulum quam omnibus qui in christum credunt praeter igitur ista quae supra diximus precatur et rogat ut ephesiis tribuat deus illud quoque quod est maximum uti scientiam consequantur altitudinem profunditatem precatur etiam ut consequantur ephesii charitatem christi quae charitas supra scientiam praeualet et supereminet plusque ad salutem proficit et ad aeternitatem animis si aliqui charitatem in christum suscipiat ita cum docuerit tria perfectionem christianitatis implere fidem scientiam charitatem omnia breuiter hic complexus est atque in precibus se habere declarauit ut ephesiis haec deus praestet nam de fide sic locutus est ut habeatis inquit in interiore homine christum habitantem per fidem in cordibus uestris item de scientia sic locutus est ut possitis comprehendere cum omnibus sanctis latitudinem longitudinem altitudinem profunditatem item de charitate sic adiungit scire etiam supereminentem scientiae charitatem et tria posuit et ordinem et quid magis ualeret ostendit tria sunt fides scientia charitas ordo est ut prior fides sit qui enim credit is ad scientiam uenit sic enim dictum est si credideritis tunc intelligetis post scientiam praeponitur omnibus charitas christi sola enim charitas in christum et desiderium et amor et affectus et cupiditas eleuat et liberat animas ergo supereminet charitas scientiam quod autem quatuor posuit quae scientia debeat comprehendere naturaliter quidem tria sunt nam mensura corporis habet tria longum latum altum altum autem tam in superius quam in inferius est longum est quod producitur quasi contra nos latum quod iuxta nos per utraque latera tenditur altum ut dixi quod ad superiora pertinet et ad inferiora hic igitur composuit altitudinem et profunditatem ipsum quod nos altum diximus in duo diuisit ut altum diceret quod in superioribus et profundum quod in inferioribus ita altum diuidens duo collocauit et facta sunt quatuor quae tria sunt per naturam ergo haec ueluti mensura corporeae intelligentiae homini interiori insinuanda et perspicienda est ut circa deum haec animaduertantur cum enim deus per omnia et in omnibus sit et sit omnia et ex quo sunt omnia et per quem sunt omnia et super omnia illic est scientiae labor animaduertere et scire quae sit longitudo quae latitudo quae profunditas quae omnia quemadmodum sint uel intelligi possint secundum partitionem istam et intelligi in deo altior aliusque tractatus est denique precatur ut ephesii haec intelligant et ne desperatio sit quod ista intelligi minime possint adiunxit ut comprehendere possitis inquit cum sanctis ergo sancti comprehendunt et exponi haec possunt sed hoc ut dixi alterius est operis et magnae atque arduae expositionis scire supereminentem scientiae charitatem christi attendendum uehementer et acute quod in precibus hoc oret paulus ut ephesii hoc quoque sciant quod charitas christi superemineat omni scientiae hoc orat inquam sciant qui enim scit quod superemineat omni scientiae charitas plene implet charitatem in christum non igitur orat ut faciant quia consequitur sed orat ut sciant ut impleamini omni plenitudine dei omnia haec quae pro ephesiis orat paulus confortari in spiritu confortari in interiori homine et habitare christum per fidem et charitate radicari comprehendere cum sanctis latitudinem longitudinem altitudinem profundum scire etiam quod superemineat scientiae christi charitas haec est plenitudo dei quod graeci dicunt id est perfectionem cui nihil desit quam plenitudinem christus misterio suo operatur implet et impleuit ut faciat illud deus in omnia et per omnia haec enim est plenitudo ei autem qui potest super omnia facere abundantius quam petimus ut intelligimus secundum uirtutem quae operatur in me ipsi gloria in christo iesu et in ecclesia et in omnes generationes saeculi saeculorum ordo sensus istius ei autem gloria in christo iesu et gloria in ecclesia et in omnes generationes in saecula saeculorum cui autem gloria ei inquit qui potest super omnia facere abundantius quam petimus aut intelligimus nos enim pro uobis haec oramus ut ista faciatis et ista intelligatis si quis autem plus poterit et abundantius poterit et supra haec omnia poterit supra scilicet quam petimus aut intelligimus illi gloria is autem qui supra et abundantius supra poterit utique poterit secundum uirtutem quae operatur in nobis secundum uirtutem scilicet dei et christi domini nostri secundum eam enim operor et ille igitur secundum eam uirtutem operatur quae est in nobis igitur ei qui supra omnia haec potest facere abundantius quam petimus aut intelligimus gloria sit in christo iesu et in omnia saecula et in omni ecclesia potest tamen hoc totum ad deum referri ipse enim potest superabundantius ista facere et ipsi gloria iu obsecro uos ego uinctus in domino ut digne ambuletis uocatione qua uocati estis cum omni humilitate et mansuetudine et patientia hic locus exhortationis est et admonitionis simul cum precibus humiliter et commendatione ut et ipsi tollerent cum et ipsum uideant patienter multa tolerare ego inquit uos obsecro uinctus in domino ut cum multa tolerem nam et uincula et uaria tolerauit et passus est cum ergo inquit uinctus in domino sim id est propter dominum ego ipse qui moneo in multis patiens moneo ut digne ambuletis ea scilicet uocatione qua estis uocati saepe enim diximus uocari homines dei gratia hac uocati iam uos uocatione quia iam deum cognoscitis et christum dominum hac uocatione digne ambulate subiungit quemadmodum cum omni humilitate et mansuetudine et patientia et tolerantiam multam ponit ne efferantur ne superbi sint primo posita humilitas deinde mansuetudo humilitas animi deiectio est frenum superbiae et immanitatis mansuetudo est at uero quae sequitur patientia in eo quod tolerant si quid aduersi euenerit in prioribus ne uereantur pati duo posita humilitas et mansuetudo in his quae sequuntur si passi fuerint quales sint patientia inquit deinde quod subiungit cum omni magnanimitate haec enim magnanimitas in hoc est ut non solum patienter feras sed erecto animo semper sis denique hoc subiungit ut si passus fueris patienter et magnanimiter feras sufferentes omnia quaecumque acciderint portantes inuicem in charitate potest et ad sufferentes inuicem in charitate referri potest tamen integer esse sensus qui sequitur solliciti seruandae unitatis spiritus in uinculo pacis ut spiritus unitatem seruetis aut unum spiritum seruetis seruandae pacis et in uinculo pacis hortor uos ut soliciti sitis dat tamen rationes quare unitatis spiritus in uinculo solliciti esse debent unum corpus in quit et unus spiritus quia unum corpus est tota ecelesia et unus spiritus ita ut et uocati estis in una spe uocationis uestrae et hoc argumentum est ad unitatem spiritus seruandam in uinculo pacis quod ita et isti uocati in una spe non enim diuersam spem habent sed unam omnes qui uocati sunt promissorum dei quae autem promissa sunt notum est omnibus unus dominus una fides unum baptisma unus deus et pater omnium qui supra omnia et per omnes in omnibus nobis late patet et simplex tamen est iste tractatus unus dominus id est christus una fides utique in christum et in deum unum baptisma non enim aliter ab aliis neque si aliter ab aliis baptisma sed illud baptisma quod in deum patrem et in dominum nostrum iesum christum filium et spiritum sanctum datur aliter ergo datum baptisma non est ergo unum baptisma unus deus quoniam etsi et filius deus tamen quia in filio deus et pater deus unus deus item quia in deo filius unus ergo deus qui deus pater inquit deus quia ipse est per omnia et ipse est in omnibus et supra omnes ergo unus deus qui pater est omnium qui supra omnes et per omnes et in omnibus nobis attendamus autem ordinem diligenter connexum unus dominus ab ipso coepit per quem incipit omnis christianitas et ingressus ad liberationem cum enim christum quis cognouerit tunc sequitur ut in eum fides sit et reliqua una in christum fides deinde consecratio eius unum baptisma deinde coniunctio unus deus pater omnium super omnia per omnia in omnibus quatuor posuit est enim deus quia causa pater omnium quia ultra ipsum nihil supra omnia quia actio per omnia quia unitio et connexio in omnibus unicuique autem nostrum data est gratia secundum mensuram donationis christi hoc adiecit hinc enim potest impatientia nasci uel iniuria fieri et cum moneat humilitatem et patientiam et caetera rationem dat ut unusquisque patiens esse debeat et magnanimus quia secundum mensuram donationis christi unicuique nostrum data est gratia cum igitur alia aliis data sit neque inuidendum est neque negandum est nec quod alius habet dolendum nec quod quisque habet non dandum si donatio ergo christi est secundum mensuram gratiae unicuique datae omnes inuicem nos charitate accipere debemus et sufferre magnanimiter et patienter omnia cum mansuetudine cum humilitate propter quod dicit ascendens in altitudinem captiuam duxit captiuitatem et dedit dona hominibus exemplum ad hoc datum est quia dixit secundum mensuram donationis christi probat autem donationes esse christi dato exemplo de psalmo lxuii in quo docet christum dominum nostrum iesum in altitudinem ascendisse et captiuam duxisse captiuitatem id est illam quae nos captiuos fecit captiuitatem captiuam fecisse et illam oppressisse et sic nobis dona dedisse ergo si data nobis dona sunt a domino nostro qui misterio suo captiuam captiuitatem duxit ascendit in altitudinem liberatis nobis et captiua facta captiuitate dedit dona hominibus per quem gratiam eius consecuti diuersa ageremus deifica omnia sicut postea dicit ut alii essent apostoli alii euangelistae alii prophetae et reliqua haec ergo dona sunt cum autem a christo haec gratia unicuique data sit secundum mensuram donationis eius nemo alterius debet aut inuidere gratiae aut suae sed omnia paria inuicem dare et credere et uniuersa humiliter et cum mansuetudine et cum patientia et magnanimitate sufferre conseruandae causa unitatis in spiritu unitatis in uinculo pacis ut et concordiam habeamus et pacem seruemus nulla discordia perturbante animos nostros liber secundus oportet nunc interpretationem qua nunc utimur exequi atque complere in his uerbis quae paulus adiungit et necessario adiungit quia supra per exemplum docuit quod ascendens in altitudinem captiuam duxit captiuitatem et dedit dona hominibus propter hoc inquam exemplum tractat quoniam qui ascendit utique descendit quod quidem misterium late patet habetque alios in ista explicatione tractatus quid sit ascendere et quemadmodum descenderit in inferiora terrae et quemadmodum ascenderit super omnes coelos quod est uehementius omni cura atque omni diligentia perspiciendum ascendit inquit ut impleret omnia quid est aduentus et quid est reditus ut dixi magnus iste tractatus est magnusque etiam ille quomodo impleuit omnia et magis rediens impleuit omnia ac si complecti uelim et enarrare non sinit operis magnitudo ut in ista parte qua commentationem simplicem facimus pars ista ponatur arbitror de isto sensu istoque tractatu librum aliquem esse complendum quem permissu dei iam aggrediar ut omnia necessaria ad istius modi intelligentiam liberi a necessitate interpretationis ualeamus implere nunc igitur simpliciter admonendi modo ista breuiterque dicemus iu quod autem ascendit quid est nisi qui et descendit in inferiora terrae positum est in psalmo ascendens altitudinem ex quo uerbo capiamus intelligentiam quia is ascendit qui descendit natura etenim rei sic se habet ut ascendere in coelum non possit nisi qui inde descendit hoc circa coelestia nam circa alia huiusmodi terrena potest aliquis ascendere qui non descendit sed in coelum atque in coelos nemo ascendit nisi qui inde descendit sic enim saluator in euangelio dixit nisi quis renatus fuerit non potest regnum dei tenere deinde subiunxit quoniam quod ex carne nascitur caro est quod autem ex spiritu nascitur spiritus est spiritus autem de supernis est ergo spiritus ad superna redit nam et cum resurrectio fuerit omnia spiritus erunt et totus homo spiritus factus in coelum ascendet scilicet per spiritum ergo necessarium factum est ut qui ascendit in coelum ipse sit qui descendit christus ergo de quo dictum est quia ascendit in coelum intelligitur quod descenderit et si descendit utique in terrae inferiora descendit non solum in terram sed in inferiora terrae lectum est enim quia in infernum descendit saluator passione illa crucis ut omnem animam liberaret et ex omnibus locis redimeret membra sua qui descendit ipse est qui ascendit repetit ipsum sensum quia se inuicem ligat ut ille qui ascendit descenderit et rursus qui descendit ascenderit sed ut superior sensus ostendit quia cum descendit dominus noster in inferiora terrae descendit rursus adiunxit quia ipse est qui ascendit sed ascendit super omnes coelos ita nihil uacuum christo est siquidem et descendit in inferiora terrae et ascendit super coelos quos coelos multi tres dicunt alii plures uerum mihi sententia est tres esse siquidem et ipse paulus raptum se dicit super tertium coelum et sic etiam quidam docent supra terram esse aquas quasi primum coelum deinde firmamentum ipsum quod appellatur coelum deinde rursus alias aquas tertium coelum de quo tractatu iam multa diximus in praeterito uerum quid interest christus qui ascendit super omnes coelos ascendit illic enim iam aeternitas est et uita illa incorruptibilis et omnia ex spiritu uiuentia haec autem alio modo se habebant usque in descensionem christi quae omnia misterio gesto post passionem christi in ascensionem salutem acceperunt et perfecta sunt hoc est enim quod subiungit ut impleret omnia id est perfecta redderet et plena ut nihil minus esset ergo passio illa christi et resurrectio et ascensio perfectio est omnium tam in mundo quae saluari possent quam in aeternis et super omnes coelos quod misterium plenissime unius libri explicatione tractauimus aut numquid hoc intelligimus ut impleret omnia quae ei mandata sunt ut nihil ibi correxerit nihil ibi perfectum reddiderit sed ascendit supra coelos ut omne misterium impleret et descendit sed ut impleret maiestate scilicet et perfectione et dei lumine et charitate descensus enim eius et ascensus illuminauit uniuersa magis autem illuminauit cum ascendit perfectus et sanctificatus a patre omnia sancta facit per reditum suum et unde redit et quousque redit et ipse dedit quosdam quidem apostolos quosdam autem prophetas hinc incipit dona uaria enumerare de quibus supra dixit quod dedit deus dona hominibus ut omnes habeant dona dei quod supra tractabat et nullus alteri inuideat sunt autem dona haec apostoli prophetae euangelistae pastores magistri ministri quos omnes enumerat in primo tamen apostolos posuit deinde prophetas mirum autem uidetur quod cum dictum sit usque ad christum prophetas esse ipse christus scilicet fecerit et prophetas post apostolos posuit prophetas et euangelistas quid igitur intelligimus prophetas non solos illos dici qui spiritu dei accepto de christo dixerunt et de eius aduentu de quibus recte dictum usque ad christum prophetae quia cum uenit ille de quo prophetae erant sine dubio iam quare prophetae sint causa nulla est quos igitur prophetas intelligimus quos christi dono prophetas esse dicit illos scilicet qui de deo tractant et spiritu pleni diuinam exponunt disciplinam hoc etiam in superioribus diximus alios uero euangelistas alios autem pastores et magistros ad consummationem sanctorum in opus ministerii in aedificationem corporis christi loquendi de lege gratiae genera quinque sunt loqui linguis loqui reuelatione loqui scientia loqui prophetia loqui doctrina haec plene ad corinthios in prima uerum praeter haec aliud est euangelistam esse id est quae christus fecerit narrare et de christo annuntiare ipsum colendum esse hoc est enim euangelistam esse ergo fecit christus dono suo euangelistas fecit etiam et pastores et magistros qui regunt ecclesiae populum qui administrant pastores dixit magistros uero qui docent non enim pastores hic a pascendo neque ad cibos referendum sed ad gubernandum ut pastores appellant episcopos et ipse christus pastor quod oues aestimatae sunt animae magistros uero ut diximus quamquam etiam ipsi pastores magistri pecoris dicantur quasi praepositi tamen doctores intelligamus magistros dictos haec tamen omnia dixit ideo dono dei constituta ut consummatio sit sanctorum id est perfectio sanctos saepe quid significet docui id est qui fidem acceperint et sanctificati spiritu sint hi ergo ut consummentur id est perficiantur dono christi instituta sunt huiusmodi et misteria et ministeria quibus perfectio et consummatio omnium sanctorum nam quia apostoli possunt agere et docere et euangelizare uerumtamen possunt et alii haec facere et apostoli tamen non sunt ergo separatum est quod apostoli alii sunt alii prophetae alii euangelistae alii duces atque doctores uerum his omnibus perfectio fit consummatioque sanctorum per ea quae ipsi agunt et per ea quae alii agunt nam misterium id est quod nos facimus aedificatio autem corporis christi id est quod circa alios facimus ergo illa omnia duabus de causis et duobus effectibus instituta sunt per donum christi ut praesint misteriis ut ipsi agant ut ministri sint quod supra et aedificent corpus christi id est ecclesiam et omnes animas ad fidem confirment hoc est enim corpus christi donec occurramus omnes in unitatem fidei et agnitionem christi in uirum perfectum in mensuram aetatis plenitudinis christi pleno misterio quod factum sit et propter quid factum sit et quid futurum sit exposuit quid factum sit quod descendit et ascendit christus et quod ipse dedit apostolos et prophetas et caeteros deinde adiunxit propter quam causam ad consummationem inquit sanctorum quid illa consummatio est quod subiecit ut perfectis sanctis omnibus in unitatem fidei et una fides apud omnes sit et in agnitionem christi ut omnes agnoscamus christum ibi enim omnis est salus deinde quod futurum sit ut occurramus et concurramus in uirum perfectum perfecta enim anima per fidem et per christum cognitum uir perfectus efficitur sic et propheta dauid de eadem anima perfecta in primo psalmo posuit beatus uir qui non abiit in consilio impiorum et beatum inquit et uirum nominauit et haec est mensura aetatis et plenitudinis christi collectis omnibus membris et uiro pleno reddito in singulis omnis plenitudo redditur christi ut ultra non simus paruuli fluctuantes cum enim non sumus perfecti paruuli sumus et cum paruuli eramus fluctuabamus cum autem fide confirmamur non fluctuamus cum cognoscimus christum uiri efficimur et iam non paruuli circumferamur omni uento doctrinae in nequitia hominum in astutia ad remedium erroris cum enim perfecti non sumus et in fide labimur et uacillamus et multa nos perturbant cum per doctrinas plurimas discurrentes uento intelligendi uario agitamur quae doctrina nequitia est hominum et calliditas et astutia et quasi quaedam remedia erroris ut quod sentis quasi quorumdam sapientium sensu et intelligentia sentire credas et sit erroris tui remedium intellectus alienus quae omnia dimittenda sunt ut his duabus rebus refecti simus et uirum compleamus fide scilicet et agnitione christi denique haec ueluti duo scilicet fides christi id est in christum et agnitio christi beatum faciunt qui uir beatus non fluctuat non circumfertur doctrina in nequitia hominum haec ita tetigit beatus propheta dauid in eodem primo psalmo nam beatus inquit uir quem nos dicimus fieri fide et christi cognitione qui nescit doctrinas nescit nequitiam et errores quos errores doctrinasque sic enumerat dauid dicendo qui non abiit in consilio impiorum et in uia peccatorum non stetit et in cathedra pestilentiae non sedit in cathedra pestilentiae sedere est docere haereticas disciplinas abire in consilium impiorum est in nequitia hominum uersari stare in uia peccatorum est in astutia uersari ad remedium erroris ueritatem autem facientes in charitate augeamus in ipsum omnia qui est caput christus exhortatio est quia uult ephesios in charitate esse et omnia secundum ueritatem agere et magis cumulare quae agunt hoc est augeamus omnia sed augeamus omnia in ipsum christum ut nihil extra agatur nisi de confirmanda fide in christum qui christus est inquit caput cum enim ex capite omnia membra regantur et omnis ecclesia a christo regitur id est omnis anima sancta et fidelis ergo caput est christus ex quo totum corpus compactum et connexum per omnem iuncturam subministrationis in mensura uniuscuiusque partis incrementum corporis in aedificationem sui in charitate diximus quod caput est ex quo connexum est omne corpus et compactum ergo si christus caput est et principium et fons et unde omnia reguntur membra quae sunt in corpore per omnem iuncturam acute hic accipiendum ut quomodo membra singula iunctura cohaerentia diuersis in administrationibus totius corporis mensuram faciunt sic et in ecclesia singula quaeque membra ministeriorum circa sanctificationem misterii et circa fidem christi iuncturas praestant et corpus suum in charitate constringunt atque aedificant ita et membra nostra ueluti naturaliter nexa atque amore genuino sibi cohaerentia incrementum corpori praestant suis partibus sic et omnia ministeria quae sunt in ecclesia corpus est christi si se inuicem in charitate diligant seruientia capiti id est christo hoc ergo dico et testificor in domino ut non amplius ambuletis sicut et gentes ambulant sicuti semper docui exhortatio duplex est et quid non faciendum supra dixit quid faciendum nunc subiungit quid non faciendum ne inquit ambuletis ut gentes hoc inquit dico et hoc testor et testor in domino id est adhibeo testimonium domini quod moneo hic et terror est exhortationi enim mixtus terror persuasionem facilem facit cum autem dixit ut non amplius ambuletis ostendit illos diu ambulasse et ita ut gentes uixisse quo autem modo ut gentes ipse supponit in uanitate mentis suae obscurati intellectu alienati a uita dei propter ignorantiam quae est in ipsis per coecitatem cordis eorum expressit quae sit uitagentium ut uani sint inquit et mente non sapiant et intellectum suum obscurent quod est intellectu suo de deo nihil cogitare sensu duci et rebus in mundo namque si mundus tenebrae sunt et de mundo quidquid intelligitur denique subiunctum alienati a uita dei quae uita est christianis cum deum et colunt et intelligunt hoc dicit a uita dei quae deo debetur a nobis et subiungit propter intelligentiam hinc enim alieni a uita dei sumus cum deum ignoramus cum autem cognoscimus uitam dei agimus et uitam a deo meremur illam quae uere dei uita est quam nobis christus pollicitus est haec autem inquit in ipsis per caecitatem cordis eorum cum eorum cor caecatum est tenebris cogitat et uersatur in tenebris et istam mundanam sapientiam quae tenebrarum sapientia est aestimat esse sapientiam denique huiusmodi intellectum quae res consequatur ostendit qui desperantes semetipsos tradiderunt impudicitiae in operationem omnis immunditiae et auaritiae de gentibus loquitur quibus caecatum cor est et nihil sperant id est mortales se et fatentur et probant neque de aeternitate sua aliquid credunt ac propterea uitam mundi quasi ea frui uolentes et rapiunt et libidinose uiuunt et cum impudicitia exercentes ut credunt uoluptatem habendi cupidi et in usu uiuendi ducti omnibus turpissimis uoluptatibus uos autem non ita didicistis christum si tamen audistis illum et in illocredidistis contra ephesios docet non ita uiuere ut gentes quippe qui didicerint christum quia christus ut immortales nos faceret egit misterium praesto in carne fuit docui ut cognosceremus patrem et in ipsum fidem haberemus et est aeternitas nobis uiuentibus secundum eius mandata uos igitur non ita didicistis ut gentes quippe quia uos christum audistis si tamen audistis illum id est intellexistis et credidistis hoc est enim quod adiunxit qui in illum credidistis quia ut diximus et dicimus semper credere in christum immortalitem consequi est et uitam aeternam mereri ipse enim est uita ipse lux ipse aeternitas ipse qui mortem uincit et uicit et nobis uicit per misterium quod impleuit sicuti est ueritas in iesu deponite uos secundum priorem conuersationem ueterem hominem qui corrumpitur secundum desideria erroris ante christi aduentum error omnis et uana sapientia fuit mundana haec aeterna aestimare secundum carnem uiuere hunc mundi regem deum credere hic uetus homo est hunc inquit deponite sicut est ueritas in iesu quoniam in aliis ueritas non est in iesu autem ueritas quae iesus docuit ea uera sunt et hic nouus homo secundum quem uiuere debemus uetus ergo ille et prior conuersatio deponatur etenim ille corrumpitur secundum desideria erroris totus enim ad corpus conuersus corporea aestimabat omnia et carnalia hinc errores et quasi sapientia mundana cum omnia quae in mundo sunt non secundum spiritum fiant ante christi tamen aduentum nunc autem postea quam nos docuit illa aeterna sapimus quae spiritalia sunt hic est ut dixi homo nouus qui sic uiuit et sic sapit renouamini autem spiritu mentis uestrae et induite nouum hominem qui secundum spiritum creatus est in iustitia et sanctitate ueritatis ut dixi nouus homo est qui secundum spiritum sapit hoc ait renouamini spiritu mentis uestrae ita anima melior pura integra mens uero fortior spiritus est renouamini ergo inquit spiritu mentis uestrae et induite nouum hominem ut iam secundum ipsum uiuatis qui spiritalis est cum ex spiritu sapit qui ipse ille homo spiritalis secundum deum creatus est id est iuxta deum quomodo dictum est faciamus hominem ad imaginem et similitudinem nostram non autem uultum deus habet aut faciem sed quemadmodum deus spiritus est ita et nos secundum deum creati sumus ut secundum spiritum sapiamus id est nihil carnaliter nihil in mundo denique quid est secundum domini creatum esse hominem ipse dixit in sanctitate et iustitia et ueritate id est ut sit iustus ut sit sanctus sit et uerus etenim qui mundanum sapit secundum carnem sapit qui secundum carnem sapit uerum non sapit neque iustum neque sanctum ergo quoniam spiritus sanctificat spiritus uiuificat et iustificat spiritus qui uere est et semper est et 