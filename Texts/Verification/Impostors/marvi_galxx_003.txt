in coelis est et ad carnem usque descendit utramque ecclesiam copulat et iungit est ergo mediator et misterio suo per angelos disposito quasi mediator liberat istam ecclesiam id est membra ecclesiae et reuocat ad superiorem ecclesiam ergo mediator cum sit christus non est autem unius mediator qui mediator est deus autem unus est christus est qui reuocat et iungit ecclesiae membra sua num igitur lex hoc facit numquid lex mediator est si ergo lex mediator non est neque enim cum lex sit factorum iungit aliqua quae sunt separata de factis enim tantummodo iudicat quae idcirco interposita inquit quousque ueniret christus id est semen cui promissa est haereditas in cuius manu dispositum est quod dispositum est per angelos qui mediator est et mediator utique inter duo dixique duo deus autem unus est ergo mediator dei tantum esse non potest quia unus deus ita nullo modo lex iustificat nullo modo lex factorum haereditatem consequitur quia haeredes illi sunt qui inde originem ducunt et inde spiritum accipiunt unde haereditas ueniet scilicet iungente christo ea quae sunt separata et liberante partem ecclesiae quae hic per errores mundi tenetur et reuocante ad ecclesiam coelestem ipse est enim solus mediator mediator autem ut docuimus non unius reliqui enim post deum unum non sunt solus autem deus unus est ergo quidquid extra deum est multa sunt quae adiungi possunt quia inde sunt aut separata sunt quia ita misterium fuit et ita est etiam nunc ut iungantur quia longe alia sunt et diuisa et hostilia et peritura solus ergo deus cum sit praeter deum mediator est qui tamen non est unius mediator ipse autem mediator alia quae inter se misterio quodam discreta sunt quodam rursus misterio reconciliat atque coniungit sumus autem nos et qui separati sumus per maiores nostros et iuncti rursus per maiores quidem sed secundum christum id est secundum fidem unde apparet sine mediatore nos non posse liberari quod si ita est uana spes est de factorum lege credere iustificationem et saluationem quae ut diximus non mediator est solus enim christus mediator qui iungit illa inter quae mediator est ergo per christum iustificatio et liberatio non per legem factorum omnis ut diximus ista epistola ad galatas illud operatur illud expugnat quod sibi assumendum putauerunt galatae uti cum iudaica disciplina atque obseruatione christi fidem seruarent et euangelium tuerentur hoc neque ita esse neque se ita mandasse apostolus docet atque omnino frustra illud esse quod ex lege iustificatio et salus speratur omnia enim ex fide proueniunt promissio quippe liberationis et iustificationis et haereditatis in coelo et supra coelum abrahae data ex fide est ita et eius semini quod si ita est docet omnino ex lege atque ex operibus eius secundum praecepta completis nullam iustificationem nullam liberationem haereditatem nullam prouenire ob quam causam cum impugnare legem uideatur merito quaestio proponitur quid ergo inquit lex aduersum promissa etenim si lex nihil agit ex operibus suis et est haec posterior promissa enim priora facta sunt abrahae quia lex per moisen data factorum iustitiam tenet quodammodo uidetur aut frustra data aut esse contraria promissioni lex nam si nihil operantur opera ex lege et nihil praestant contra promissa lex est promissa enim cum haereditatem polliceantur et iustificationem haec lex quae ex operibus est dum auocat a fide dum in alio occupatas animas tenet ut promissa non ex fide expectentur sed ex alio id est ex operibus aduersum promissa lex est non autem uerisimile est ut cum legem deus dederit eadem rursus lex aduersum promissa data esse uideatur quae utique aduersum promissa est si in alio occupat nos scilicet ut opera compleamus ex lege praecepta et non expectemus ex fide quod promissum est ut haereditatem coelorum fide consequamur in deum uerum aduersum hoc quid respondeat sic accipiemus ait enim primum generaliter absit id est non conuenit ut id a deo factum esse uideatur et aduersum promissa sit quod dedit legem quae occupatum hominem in aliis rebus cum tenet euacuat promissionem facitque meritum esse non fidem id est ut operibus omnibus factis iustificationem merito consequamur non fide sola ergo absit inquit deinde supponit rationem si enim data esset lex quae posset uiuificare uere ex lege esset iustitia diximus quod lex a moise data nihil aliud quam peccata docet quae peracta sint et quemadmodum uitanda sint monet nihilque aliud scriptura conclusit nisi ut sub peccato omnia praecepta poneret et de peccato haec inquit non ideo data lex est quae posset uiui ficare nam si ita data esset uere ex lege esset iustitia nunc autem non ita data est ut uita inde quaeratur sed data est ut scriptura sua omnia peccata et doceat et uitanda demonstret non ergo ex lege iustitia est id est non est inde iustificatio neque salus sed ex fide sicuti promissum est denique sic subiungit sed conclusit scriptura omnia sub peccato ut promissio ex fide iesu christi daretur credentibus hoc inquit actum est per moisen ut ipse quidem de peccato legem constitueret et omnis scriptura de peccato et quae sunt sub peccato concluderetur ut quod promissum erat ex fide fieret et haereditas ex fide iesu christi daretur credentibus ergo his omnibus quid agit uel egit ut fides sola iesu christi sufficiat ad iustificationem liberationemque nostram prius autem quam ueniret fides sub lege custodiebamur conclusi in eam fidem quae futura erat ut reuelaretur ne uacua lex fieret uel aduersa promissis quomodo dicit necessariam quoniam expectatio de fide futura erat et promissio per fidem prius inquit ante quam ueniret fides custodiebamur id est quodammodo duce lege atque custode uitam colebamus integram ex uitato peccato et ex cognito ut cum christus ueniret nos ueluti conclusi in illam fidem quae futura erat expectaremus aduentum in cuius fidem credentes praeparati per legem cum peccata uitaremus atque opera legis efficeremus facile promissum ex aduentu fidem scilicet in christum habere possemus non ergo fidem in legem habere debemus sed in aduentum nam conclusi inquit eramus per fidem in eam inquit fidem quae futura erat id est christi ut reuelaretur eadem fides cum ille uenisset uers itaque lex paedagogus noster fuit in christo quomodo enim qui pueros docent monent uiam quantum possunt uiuendi et ostendunt non tamen ipsi magistri sunt plenae uitae sic et lex quasi paedagogus fuit sed non sibi profuturus neque plenus paedagogus ad uitam docendam sed in christo inquit id est usque ad christum et sic custodiebat lex nos circa peccata monendo ut in christo omnem spem salutis ac uitae habere possemus ut ex fide iustificemur non ex lege sed ex fide inquit ut liberemur hoc est ut iustificemur et haereditatem promissionemque capiamus ueniente autem fide id est christo ipso tunc enim orta fides est idest tempus habere coepit ut fides esset atque in eum crederemus ubi tota salus est et iudaeis contra qui non crediderunt iam non sub paedagogo sumus id est iam non sub lege uiuimus quia custodiuimus praecepta legis quae ad ipsam fidem spectant qui parabamur paedagogo legis ueniente ipso christo id est ipsa fide iam non sub paedagogo uiuimus sed ex fide uiuimus uel uiuemus uers omnes enim estis filii dei fide in christo iesu haec est enim haereditas ut consequamur uitam aeternam tunc enim sumus filii dei sed unde istud fide in christo iesu tunc fidem in iesum christum habemus id est dum in illum credimus quod filius dei sit et quod ipse nos saluet et quod illud misterium pro nobis egerit et illa omnia quae in euangelio diximus uerum illud hic animaduertendum quod cum de rebus loqueretur ad personam se uertit ubi blandimentum ostendit quo facilius persuaderet omnes inquit filii estis supra sub paedagogo sumus nunc uelut apostrofat ad ipsos filii estis inquit dei sed filii ex fide in iesu christo nam quicumque in christo baptizati estis christum induistis hoc est in christo filii dei estis quid est illud in christo quoniam quicumque baptizatur in christo iam filius dei est quicumque enim baptizatur in christum baptizatur baptizatus autem in christo induit christum habet enim christum quicumque baptizatur et iam est in christo dum habet christum dum habet christum filius dei est quia christus filius dei est in christo enim non est iudaeus neque graecus non seruus neque liber non est masculus neque foemina omnes enim uos unum estis in christo iesu tollit ergo reliquas personas hominum quae possunt accedere uel ex conditione uel ex natura humana uel ex gente his enim rebus separati inter nos esse possumus ut alius iudaeus sit alius graecus seruus alius liber alius haec conditione uel iure at illa natura non est inquit masculus neque foemina quid ergo his sublatis omnibus unum inquit uos estis omnes in christo iesu quod estis unum accepto spiritu a christo christus estis ergo filii dei estis in christo ergo abrahae semen estis secundum promissionem haeredes quod si ita est completum est illud quod abrahae semini promissum est unde et uos estis semen abrahae secundum fidem et uos in christo estis ac propterea semen estis abrahae secundum promissionem haeredes estis quia abrahae semini promissa est haereditas uos autem baptizati in christo iesu christum accepistis et christus estis semen ergo estis abrahae si semini promissa haereditas uobis quoque haereditas dabitur et haeredes estis secundum promissionem iu dico autem quamdiu haeres paruulus est nihil differt a seruo cum dominus sit omnium per adiunctam similitudinem perseuerat ut quid fuerimus ante aduentum christi sub lege doceat quid postea quam uenerit soluens enim quaestionem illam an aduersum promissa lex fuerit dicit ad tempus legem datam quae nos sub custodia contineret ac praecepta tradens custodiret a peccatis quousque tempus ueniret in aduentum christi ut haeredes promissionum esse possemus ergo inquit haeredes cum paruuli sunt quod est tempus sub lege ante aduentum christi cum inquam paruuli sunt haeredes nihil differunt a seruis licet enim domini futuri sint omnium quod haeredes futuri tamen dum non uenit tempus quo tempore exerant plenum domini nomen quasi quodam officio seruitutis tenentur sed non in perpetuum quousque suae sint aetatis et libertatis et haeredis possint implere et nomen et potestatem hoc est quod subiungit sed sub curatoribus est et actoribus usque in praefinitum tempus a patre omnis inquit haeres dum est paruulus est sub curatoribus lex illa moisi uelut sub curatore et actore custodiebat futuros haeredes uel iam qui essent sed pleni non erant propter aetatem quoniam ipsi per se agere non possunt nec capere effectum uel plenum nomen haeredis nec tamen illo tempore sic serui sunt uti uere seruiant sed sub custodia agunt ut serui sint in tempus praefinitum a patre sic enim uel actor uel curator uel tutor ualet patris instituto ut cum ille in pubertatem suam uenerit agat iure suo libera uoluntate atque acceptam haereditatem gubernet haec ut dixi similitudo refertur ad eos quibus lex data est ita et nos cum essemus paruuli sub elementis huius mundi eramus seruientes cum autem uenit plenitudo temporis misit deus filium suum de alio quaestio fuit et in reditione ad similitudinem aliud subiungit id est amplius aliud quam fuerat ante positum nam cum ageretur de lege quae data fuerat uelut interposita post promissa et ante aduentum christi diceretur interiectam esse legem quoniam adhuc paruuli fueramus et sub legis custodia positi et sicut ipse dixit sub lege custodiebamur et erat nobis lex paedagogus quamquam inquit lex paedagogus erat sed in christo tamen omnis dictio superior de lege fuerat quousque ueniret tempus ut secundum promissionem haeredes esse possemus haec ut dixi cum de lege loqueretur et similitudinem adiungeret integro sensu persequebatur at nunc in conclusione non ad legem sed ad elementa retraxit et nos inquit cum essemus paruuli quid subsequi debuerat sub lege uiuebamus at non hoc adiunctum est sed sub elementis huius mundi eramus seruientes hoc aut alterum est a superioribus aut ad superiora pendet quaerendum est quomodo non sit alienum sine dubio illud est supra dictum quod quicumque in christo baptizati sumus christum induimus qui autem induimus christum neque iudaei neque graeci sumus si autem neque graeci neque iudaei sumus qui induimus christum iam non mundi sumus etenim mundus hominem ante aduentum christi aut iudaeum habebat aut graecum uel iudaeus uel graecus dum legibus suis ageret sub elementis mundi uita gerebatur namque est apud iudaeos puniri sacrilegum furem falsum testem et caetera eodem modo et apud graecos id est apud paganos ista legibus uindicabantur et uindicantur elementa uero mundi simul habent secum et motus suos et quasi quasdam ex motibus necessitates ut in sideribus quorum conuersione hominum uita uel in necessitatem ducitur et sic seruiunt elementis homines ut astra iusserint ut mundi cursus imperauerit quibus omnibus soluitur quisquis in christum fidem habens dominum uitae suae a christo spiritum acceperit ut omnem mundi necessitatem elementique uim fugiat et uitet neque mundo seruiat sed domino christo seruiens habeat spiritu regente in suis actibus libertatem amplius igitur quam sperabatur illatum est ut intelligerent omnimodo relinquendam galatae legem iudaicam atque eius praecepta et obseruationes et opera cum uideant etiam mundi ipsius atque elementorum legem esse subuersam nec ualere sub christo et conuersionis mundanae uim penitus euerti cum autem uenit plenitudo temporis misit deus filium suum editum ex foemina ut in rebus est plenitudo ita et in temporibus est enim plenitudo sua cuiusque omnibus abundant et plena et copiosa perfectio rerum plenitudoque christus est temporum plenitudo consummatio est liberationis quemadmodum autem christus ut plenitudo tota sit et perfecta colligit membra quae dispersa sunt et efficitur plenitudo ita eodem modo et temporum plenitudo tunc effecta cum maturatis ad fidem omnibus et peccatis usque ad summa surgentibus medicina necessario ad rerum omnium mortem quaerebatur unde subuenit christus temporum plenitudine perfecta diciturque quod misit christum suum suum inquam ante quam mitteret intelligamus post autem editum ex foemina sed misit filium suum id est qui sibi fuerit filius misit autem quomodo misit editum ex foemina sic enim misterio suo christus dei filius subuenit mundo nobisque omnibus nos enim mundus sumus cum et ipse induens carnem id est editus ex femina omnia quae in misterio agenda fuerant compleret id est ut uideretur et audiretur et pateretur et moreretur et resurgeret ideo misit editum ex foemina eum qui suus filius fuisset editum ex foemina quidam ita dicunt editum ex muliere et habent ipsi propter positum a se uerbum quaestionem cum uirgo maria sit uel fuerit quare dixerit editum ex muliere in usu loquendi foeminam dicimus quod graeci dicunt deinde ex eo quod ediderit christum cur non mulierem diceret omnis enim foemina quae edit aliquid mulier dicitur uirtus autem misterii quamquam et occulta et sancta sit tamen ut interim in transitu agnosci possit sic attendenda est quod omnia quae perfecta sunt uir dicuntur omnia quae imperfecta foemina denique cum perfectis omnibus sanctificatisque et iustificatis concurrere in uirum reperimus sic enim dictum esse intelligi licet cum mundus uel nos in ipso mundo positi non perfectissimus foeminarum modo et mulierum exigimus uitam ut igitur christus salutem nobis praestans uel praestaturus ad nos ueniret natus est ex foemina id est accepit et illam partem quae imperfectum eum redderet et nobiscum se parem faceret id est uel carnem uel mundum in quo mundo uel in qua carne cum esset editus utique ex foemina id est ex non perfectis misterio completo sanctificatus etiam post passionem et post resurrectionem uir effectus id est perfectum spiritum habens atque recipiens similitudinem nobis daret ut et nos in uirum consurgeremus ex foemina id est ex hac uita quae cum corrupta est merito uel foemina uel mulier nominatur hinc enim malum ex foemina nam et in primo homine non peccatum nisi ex foemina factum sub hoc uerbo error plurimus nascitur ut exinde intelligant non natum filium sed factum quia dixit misit deus filium suum editum ex foemina factum sub lege sed multum interest utrum filium factum diceret an factum sub lege aliud est enim filium missum esse qui iam fuit filius et utique cum filius natus nunc autem cum ex foemina editus est potest dici factus ab hoc ut sub lege esset quid est autem dixit factum sub lege ut non inter gentes nasceretur sed apud iudaeos et in disciplina ac lege moisi omnis enim illic poterat esse correctio etenim in israel populus dei dictus est cui legem moises a deo accepit et dedit ipsi utique male intelligenti legem et idcirco peccanti debuerat subuenire et peccata ei auferret si modo idem ipse populus cognosceret dei filium poterat enim si alibi nasceretur id est inter gentes israel idcirco non cognoscere quod non in sua gente natus uideretur hinc autem maiora peccata iste populus admisit quod in sua gente id est in lege moisi inter israel natus non est cognitus cum ipsi genti id est et dauid dictum sit quod semini eius daretur haereditas et aeternitas ergo cum dauid sit pater israel ibi natus est ut illum agnoscerent unde maius peccatum est quod non agnouerunt factum sub lege multa dici possunt quare factum sub lege uel quod ibi iam deus unus colebatur uel quod iam acceperant a deo oracula atque praecepta uel quod moises imago et tipus fuit christi uel cum ipse cum hoc esset quod ii qui sub lege sunt et alio modo praeciperet atque a lege pro salute discederet non obseruando sabbato caeteraque exinde scirent non in operibus legis neque ex lege salutem sperare unde etiam galatae intelligerent se in errorem esse delapsos siquidem etiam saluator ipse in quem crediderunt sub lege factus non tamen seruiuit legi uerum haec et alia multa quare factus sit sub lege non colligenda quoniam ipse causam subiecit quare factus sit sub lege ut eos qui sub lege erant redimeret ut filiorum adoptionem reciperemus haec inquit causa est cur deus misit filium suum et misit utique iam filium sed nunc editum ex foemina et misit factum sub lege quae causa est cur sub lege ut eos redimeret qui sub lege erant ergo si ut redimeret missus est magis obligati sumus si a lege redimimur sed et ipse sic et alio in loco cum de foemina loquitur quoniam cum uir eius uiuit obligata est uiro at si perierit liberata est a uiro ergo quoniam lex praeceptis uelut tenebat uinctos ad uitae tantum integritatem non et ad spem liberationis et aeternitatis misit filium suum deus et sub lege misit id est in israel ut eos qui ibi fuerant ac sub lege uiuebant redimeret magnum autem hoc ut non illis uiam uiuendi praestaret neque praeceptis tantummodo excitaret ad aeternitatem sed ut redimeret inquit hoc enim actum est misterio ut redimeret omnes in illum credentes ut fiant omnes in illum credentes filii adoptionis cum ergo tantum beneficium totumque beneficium ex christo sit nihil adiungendum praeterea neque legi seruiendum redempti enim sumus et redempti a lege et redempti ab hoc mundo ut filii dei simus sed et filii adoptione non enim filii ut ipse filius sed per filium filii haec est igitur adoptio quam ut reciperemus inquit deus filium suum misit sed quoniam filii estis dei misit deus spiritum filii sui in corda uestra ecce totus ordo trium istarum potentiarum per unam uirtutem unamque deitatem nam inquit qui pater est misit filium suum qui christus est rursusque christus ipse qui est dei uirtus et ipse deus est misit deus inquit iam enim trinitas est et christus et maxime post misterium sanctificatus misit inquit spiritum filii sui qui est spiritus sanctus qui in corda nostra descendens facile cognoscit patrem est ergo a deo missus filius iesus christus in quem credunt qui credunt atque efficiuntur filii dei mittiturque in eos a deo spiritus filii id est spiritus sanctus ut iam properent ad patrem festinent clament quodammodo interiore sanctificatione et interiore uoce quid clament ipse subiungit clamant abba pater habent spiritus uerba et magis habent cum cognoscentiam patris capiunt ipsa autem cognoscentia patris id est cum cognoscimus patrem ipsa uox est spiritus nostri ad deum quem spiritum nobis dedit deus cognitio consonans cum eo quem cognoscit quasi quaedam uox est in eum quem cognoscit ergo quoniam et per deum et per christum cognoscimus deum efficimur filii et ipsi dei et ipsa cognitione uocem habemus ad patrem quomodo enim solus est qui cognoscat deum christus et ex eo quod cognoscit cognitionem habet ita eum uocat atque illum appellat quia eum cognoscit idcirco christus dei uerbum est dixi enim quod cognitiones quaeque cum nos intelligere faciant et designare et capere et concipere id quod intelligimus quasi illud quale sit cognitione appellamus accipimus enim in illum quem cognoscimus de eo quem cognoscimus uerbum cum quid sit appellamus quia cognoscimus ea quae est omnis cognitio eius rei quam cognoscimus ergo christus quia cognoscit deum dei uerbum est et spiritus quia christus nobis datur dat nobis cognitionem dei per ipsum se inde fit ut et nos uerbum simus et in christum et in deum et idcirco clamemus cognitores cognitor autem cum est ipsius cogniti fit ut cognitum pater sit cognitor filius quod si ita est merito cum cognoscimus per iesum patrem ex cognitione uerbum ipsius efficimur ac propterea filii inde clamamus abba pater itaque iam non es seruus sed filius is enim qui dicit abba pater deum utique patrem nominat si patrem nominat filius est iam non ergo seruus quod si ita est in christo neque seruus neque liber neque masculus neque foemina omnes enim unum sumus sed quo cogit hoc totum si autem filius et haeres per deum ergo si filius appellatur erit et haeres haeres autem non factis non operibus suis sed dei miseratione et dei gratia hoc est quod dixit sed per deum sicuti multis probatum est quia non currentis sed miserantis et omnia per dei gratiam sed ante quidem ignorantes deum his qui non sunt dii seruistis saepe dixi et admonui ignorare deum est christum nescire per christum enim cognoscitur nunc autem cum apparuerit christus qui me docuit et per se deum ostendit et se deum et per se patrem ignorare non licet deum ante autem cum ignoraretis inquit deum o galatae seruistis his qui non sunt dii dici deos et numero plurali et in lege dici saepe admonui uerum unus deus reliqui hoc nomine honorantur angeli caeteraeque uirtutes ut dictum deus deorum atque utinam illis seruiuissent porro autem his seruistis qui non sunt dii omnibus scilicet mundanis caeterisque falsis uirtutibus imaginariis et a diabolo fictis atque simulatis nunc autem ut cognouistis deum imo cogniti estis a deo quomodo conuertimini iterum ad infirma et egena huius mundi elementa ueluti aliud adiungit galatis quod etiam in gentilem transierint disciplinam aut in eadem accusatione perseuerat quae prima fuit quod adiungerent etiam christianismo legem iudaicam de circumcisione de sabbato de uictu et hinc accusat ut dicat postea quam cognouistis deum per euangelium a me datum quomodo conuertimini iterum ad infirma quae sunt utique uel intellige si ad iudaicam uel ad paganos qui et ipsi infirmi sunt sed cum adiunxit egena elementa huius mundi magis quasi paganos tangit qui etiam de elementis huius mundi operantur sibi deos uel ipsa illa elementa ut ignem colant aquam colant terram colant aerem colant nulla enim dubitatio quin singula haec deos dicant de quibus longa est disputatio dummodo certum sit et ex elementis singula quaeque paganos deos dicere uel ipsorum elementorum repertores deos dicere uel ex elementis deos sibi facere ut et de terra deos faciant sed per ignem deos faciant deinde etiam quosdam daemones aerios uocent rursus alii empirios alii enidros alii genios id est terrenos aquaticos aerios ignitos si ergo haec pagani faciunt quasi et hoc quoque reprehendit illos etiam ad paganismum esse conuersos maxime cum dixerit ante quam deum cognosceretis et ignoraretis deum seruiebatis his qui non sunt dii quod utique de paganis et in superioribus intelligendum uerum tamen cum et omnis ordo et omnis iste tractatus propterea sumptus sit ut reprehendat illos galatas quod ad iudaismum conuersi sint et de iudaeis ista omna intelligenda sint quomodo conuertimini iterum ad infirma intelligimus igitur cum dixit egena elementa huius mundi intelligamus quod illi carnaliter intelligentes legem ad elementa uideantur esse conuersi quae egena sunt eget enim semper caro et desiderat sustentari cibis et poculis et cupiditatibus quae tamen omnia infirma sunt ergo cum inquit conuertimini ad infirma et egena elementa id est quae semper egeant anima enim et spiritus nullus eget neque aliquid desiderat nisi illa quae sua sunt quod autem dixit cognouistis deum immo cogniti estis a deo seruat uirtutem praecepti sui ut ii ueniant ad christum quos deus mittit et quos deus uocat et ii cognoscant dominum quos cognouit deus de quo tractatu supra multa diximus cogniti enim a deo accipiunt spiritum quo deum cognoscant sed utique ut cognoscantur a deo cognitique deo sint aguntur iam principali illo spiritu qui datus est ut subdita sit anima diuinis illis patris sui praeceptis quae cum se excitat cognoscit eamdem deus et sic anima cognoscit deum quod autem dixit elementa huius mundi egena non quo sint elementa alia idcirco egena huius mundi et elementa quae egena sunt quamquam possumus etiam in superioribus elementa dicere sed longe semotum hoc ab usitatione quibus rursum seruire uultis silicet ut supra dixit antequam deum noratis seruiebatis iis qui dii non sunt nunc ergo his rursum seruire uultis uultis inquit ut eorum uoluntatis sit non necessitatis ut autem ad iudaeos ista et de iudaeis uideatur dicere id est ad galatas qui iudaeorum sibi disciplinam iungunt sic adiungit dies obseruatis et menses et tempora et annos cum tempora genus sit ad omnia cur et dies et menses et anni interpositum quasi alterum quod quidem fieri potest nam aliud est obseruare dies ut est ut sabbato requiescat aliud est obseruare menses ut est ut neomenia obseruet cum finit luna uel incipit aliud est obseruare annos aliud uero tempora ut ieiunium pascha azima et caetera huiusmodi quae apud iudaeos multa sunt non enim aut anni sunt aut menses aut dies sed tempora timeo uos ne forte sine causa laborauerim in uobis id est multum metuo ne labor omnis meus in euangelio quo instruxi uos ut in christum fidem habeatis ne hic inquit labor in irritum ueniat frustra enim erit quod uos docui cum iudaeorum seruare discpilinam et obseruationes coeperitis estote sicut ego quoniam et ego sicut uos quomodo enim inquit transiui a iudaeorum disciplina et credidi in christum et illi seruio et aliud ago et hoc uos docui factusque sum talis quales uos feci uiuite ergo ut ego uiuo et si uos uiuitis uiuo fratres obsecro uos nihil me laesistis scitis quia per infirmitatem carnis euangelizaui uobis iampridem istud quod interpositum ad persuasionem pertinet ut in omnibus sequamur christum quo facilius autem hoc suadeat repetit principia euangelii sui primum commendat labores suos ut iam infirmus carne cum fuisset et laboraret tamen imposuerit sibi laborem et euangelizauerit galatis addidit etiam iampridem id est olim unde firmari apud uos debuerat charitas erga me fides erga christum si quidem longum tempus est non peperci inquit carni meae sed per infirmitatem carnis euangelizaui uobis et iampridem euangelizaui quare ergo adiungitis alia quae ego uobis non euangelizaui cum autem dixit nihil me laesistis illud adiecit non aliquid uobis subtraxi non aliquid minus dixi quod facit ille qui laeditur ac ne crederent se ueluti oneri fuisse cum infirmus carne euangelizauit idcirco ait nihil me laesistis et ego propter uos infirmus carne cum fuissem euangelizaui uobis iampridem et hoc utique scitis et tentationem uestram in carne mea non spreuistis neque respuistis quid accipiamus tentationem uestram ambiguum mihi est quod uos me tentatis an quod ego uos quod uos me tentatis nullus est sensus non enim tentauerunt illum ipsi sed rursus numquid paulus ipse tentauit illos 