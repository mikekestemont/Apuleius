magis solus est ipse est ueritas haec igitur omnia sic intelligentes nouum hominem induunt renouati in spiritu mentis suae propter quod deponentes mendacium loquimini ueritatem unusquisque cum proximo suo quoniam sumus alter alterius membra concludit exhortationem ad omnia superiora quibus et diuisas gratias docebat et omnem hominem tolerare debere alterum socium et patientem esse cum omni magnanimitate et sufferentes inuicem in charitate ergo hic mendacium inquit deponite nemo alterum fallat loquimini ueritatem et unusquisque cum proximo suo quod uerum est agat faciat loquatur nihil per fraudem nihil per fallaciam et qui dixit cum proximo suo adiunxit quoniam sumus alter alterius membra sic et supra unum corpus et unus spiritus et item reliqua ecclesia enim cum unum corpus sit et omnes in ecclesia unum corpus faciant singuli partes sunt ecclesiae ergo alterius membrum est et sic unum corpus efficitur ut ipse dicit ecclesiae cuius ecclesiae id est omnium animarum fidem habentium in deum huius inquam caput est christus ergo nos corpus sumus et corporis singuli membra ergo alter alterius membra sumus irascimini autem et nolite peccare subiungit monita quae multa sunt sumens tamen ad exemplum quod positum est in psalmo quarto sumens initium praeceptorum uerum haec diuidit ut primum moneat ecclesiae hominem id est christianum quae agenda et quae non agenda deinde moneat quae uiris agenda et uxoribus inuicem deinde quae patribus et filiis inuicem deinde quae seruis et dominis postque exhortatio est quae facienda generaliter omnibus uerum ut se ordo contexerit ita et nos locis singulis et monita enumerabimus et rationes singulis proprias intellectusque reddemus ac primo ecclesiastico uiro christiano dat monita haec ne irascatur aut si iratus fuerit ne peccet per iram deinde ne diu iram teneat sed intra diem iram suam finiat deinde neque furto uiuat et furtis operam det sed magis manibus operetur ad uictum et inde etiam aliis in necessitate succurrat deinde ne malos sermones aliquos proferat sed magis bonos et aedificet alterum et non alterum contristet ut nulla in animo amaritudo sit ut nulla ira nulla indignatio nullus clamor nulla blasphemia ut se inuicem benigne ament sint misericordes peccata sibi inuicem donent sicuti deus in christo donauit nobis peccata ut diligant se ut pudici sint ut ab omnibus mundi et ab auaritia et a turpitudine a turpiloquio a scurrilitate alieni sint magis gratias agant etenim tales mores id est in uitiis et peccatis positi regnum christi non habebunt neque haereditatem in regno christi deinde monet ne ab aliis per sermones seducantur id est uel ab haereticis uel ab irreligiosis uel ab his quos filios appellat tentationis et diffidentiae quos terret quod in illos uentura sit ira dei deinde ne communicemus operibus malis infructuosis magisque illos obiurgent qui peccant et malis moribus uiuunt et manifestent eorum peccata et uiuant ut sapientes non ut imprudentes uino abstineant mullo magis loquantur in spiritu in psalmis in himnis canticis et magis in corde ista fiant domino gratias agant et agant pro omnibus in nomine dei et domini nostri iesu christi subiecti sibi sint inuicem in timore christi haec sunt omnia praecepta ecclesiastico uiro data post subiungit quae sint obseruanda mulieribus id est uiris et uxoribus nunc ad singula reuertamur irascimini autem et nolite peccare si deus irascitur sicuti dictum reuelatur enim ira dei ira de coelo in omnem impietatem et item in multis locis recte ergo et homini datur ira id est ut irascatur sed peccat in ira qui non ut corrigat irascitur sed ut puniat ergo irascimini et nolite peccare sol non occidat super iracundiam uestram et modum irae et tempus ostendit intra diem conceptam iram debere deponi hoc imitantur multi praeceptum et ponunt inter praecepta sua etenim si omnis dies habet curam suam et malitiam sufficit sibi de praeterito die nihil addi debet ad alterum diem ergo non occidat supra iracundiam uestram sol neque locum detis diabolo si enim manserit ira in uenit illeoccasionem ut nos in peccata ducat et faciamus aliquid non faciendum quod est diaboli uoluntate peccare ita ostenditur ex hoc praecepto in nostra potestate esse et irasci et non irasci et diabolo iracundiam immittere sed occasionem habere ut cum nos irascimur aliquid nos faciat hoc in omnibus affectibus animae cogitandum et in omni actu diaboli nihil illum posse circa nos nisi cum ipsi per nos et occasionem damus ita et domini sumus nostrae uoluntatis et merita de bonis bona habemus et poenas de malis actibus quia nostro uitio fit diabolo occasio qui furabatur iam non furetur non omnino peccare peccatum est sed in peccato perseuerare datur enim poenitentiae locus datur correctioni ergo qui furabatur iam non furetur non autem hoc ad hoc solum peccatum accipere debemus sed ad omnia ut qui in quocumque peccabat iam non peccet omne enim peccatum cum committitur occulte furtum est sed cum sciat deus omne quod geritur non est peccandum ut furari nos credamus peccata nostra quippe cum omnia manifesta sint magis autem laboret operando manibus suis ex hoc intelligi licet uere de simplici supra dixisse ut nemo iam furetur quando adiunxit magis autem laboret operando manibus suis qui enim laborat operando manibus habet unde uiuat non ergo furetur animaduertamus praeterea quia simplex dictum est cum manibus operantis laboramus reliqua ex arte ex ingenio uel oratione uel quolibet alio modo ubi non opera est manuum magis furta sint quam uictus labore quaesitus quod bonum est ut habeat communicare necessitatem habenti ut ex operibus per manus suas consequatur quod ipse habeat et communicet ei qui habeat necessitatem atque de suis operibus quod commodi consecutus fuerit largiatur omnis sermo malus de ore uestro non procedat et hoc praeceptum de eo est quod non faciendum est monui autem duo esse genera praeceptorum quid faciendum nemo inquit proferat uerbum ex malitia hinc enim magnum peccatum sicuti dictum non quod in os intrat sed quod de ore exit plurimum nocet sed si quis bonus ad aedificationem fidei ut det gratiam audientibus ut sermo exeat qui est bonus qui est autem bonus sermo ad aedificationem fidei tunc enim audienti gratiam dabit cum id quod loquitur aedificat fidem et nolite contristare spiritum sanctum dei uel uestrum qui est in uobis uel qui est in altero qui contristabitur malo sermone uestro nolite inquit contristare spiritum sanctum dei in quo signati estis in quo spiritu uos utique consignati estis signatione per spiritum sanctum et ipsum nolite contristare uel in uobis cum malum sermonem dicitis uel in audientibus indie redemptionis ordo consignati estis in die redemptionis per ipsum enim redemptio uestra facta est quae redemptio certum diem habet scilicet dei iudicii signati enim sumus in spiritu sancto in die quo redimimur ac liberamur omnis enim amaritudo et indignatio et clamor et blasphemia auferatur a uobis cum omni malitia conclusit breuiter quinque amaritudinem iram indignationem clamorem blasphemiam quamquam et subiunxerit genus cum omni malitia etenim amaritudo est et in inuidendo et in male loquendo et in caeteris actionibus et item ira animi motus est cum ulciscendi libidine atque puniendi indignatio est motus animi feruens et elatus ultra meritum clamor autem uox aliquo furore prolata blasphemia iam deum laedens est in deum emissa uel uox uel scelerata cogitatio haec inquit omnia auferantur a uobis pro eo quod est a uobis auferte sed ita est et ipse sensus auferatur a uobis quod uere dixit cum omni malitia quia fieri potest quod quaedam sine malitia fiant ut ignorantes in blasphemia simus ignorantes clamemus indignemur sine malitia haec omnia auferantur cum omni malitia sic enim ut supra locuti sumus irascimini sed nolite peccare estote autem inuicem benigni illa superiora ut dixi non facienda haec quae facienda ut inuicem benigni sitis non unus in alterum sed singuli in singulos ita omnes in omnes et misericordes donantes uobis inuicem et in superioribus inuicem posuit estote inuicem benigni dixit etiam donantes uobis in uicem unde et misericordes inuicem audire debemus donantes autem scilicet peccata denique de peccatis hoc dictum esse ex eo declarat quod subiunctum est sicut et deus in christo donauit uobis utique peccata in christo autem ut frequenter diximus quia pro nobis christus mortuus est ergo in christo donata sunt peccata nobis misterium enim illud ut frequenter diximus pro peccatis nostris est quia nos peccata uincere non poteramus uenit dominus noster qui peccatum uinceret et sic peccata nostra nobis donaret cum in ipsum credentes a peccatis liberamur u estote ergo imitatores dei sicut filii dei charissimi in hoc utique imitatores dei cum et uos peccata uestra inuicem uobis donatis ut deus donauit in christo nobis nostra peccata uiuite ergo imitatores dei et sic uiuite ut filii dei et filii charissimi etenim siquidem pro uobis filio suo non pepercit et pro peccatis uestris eum peccato dedit ut peccatum uinceret sicuti misterium intelligitur et ambulate in dilectione magnum praeceptum et utique retinendum omnia enim concludit et sufficit charitas in qua lex tota est et totum misterium christianitatis dilectio et charitas sicut et christus dilexit uos hoc est quod supra dictum imitatores dei ut et uos inuicem diligatis uos sicut et christus dilexit uos quid est autem dilexit et tradidit semetipsum pro uobis eadem substantia unum et uoluntate et item ego et pater unum sumus hic tradidit semetipsum pro uobis id est pro alio filio suo non pepercit ut hoc modo etiam nos inuicem pro uobis nostra demus et usque ad hoc id est iuxta passionem pro altero inuicem diligamus et semetipsum tradidit pro uobis oblationem et hostiam deo in odore flagrantiae obtulit se deo ut spiritus et hostia per hoc misterium fierent omnia hic est enim odor bonae flagrantiae cuius substantiam spiritus odorem bonae flagrantiae esse dixit de qua re est liber certus hoc exponens quid spiritus sit et quam intelligentiam habeat ut substantia eius possit intelligi impudicitia autem et omnis immunditia et auaritia nec nominetur inter uos sicut decet sanctos haec quoque praecepta sunt de his quae non sunt facienda ut absit impudicitia immunditia auaritia quae tria in tantum excludenda ab animis sunt ut nec uocabulum aut mentionem inter se habeant maxime qui sancti sunt etenim ista et nominare peccatum est quanto magis uel habere uel admittere hoc enim sanctorum exigit nomen et mens et conscientia ut et lingua pura sit nam si moribus qui purus nominat uitia habet tamen peccatum cum in eo quod loquitur ostendit ipsa uitia se nosse aut turpitudo aut stultiloquium aut scurrilitas subiungit etiam alia tria quae a superioribus distant namque impudicitia longe aliud quam immunditia ubi pudor nullus est impudicitia non continuo turpitudo turpitudo enim est facinus atque peccatum impudicitia uero cum pudor deest item immunditia quae potest esse et in uoce et in uita et in moribus iam uero auaritia cupiditas est habendi longe igitur distant haec tria quae sequuntur turpitudo stultiloquium etiam uane loqui licet cum non obsit loqueris tamen si stultum sit nec sapiat nec prosit sanctis alienum est itaque scurrilitas iocosa oratio et alterum laedens ioci causa ac propterea contumeliosa quae ad rem non pertinet potest enim et scurrilitas increpationis poni modo ex stultiloquio sed si ad rem pertineant admittenda sunt ista illa peccata sunt si fiant cum ad rem non pertineant nam si uel moneant uel corrigant ad rem cum pertinent complenda sunt sed magis gratiarum actio dictis quae esse debeant subiungit quid magis esse debeat id est istud gratias agamus non dubium quin deo quamquam et hominibus et ideo pure positum hoc enim scitote quod omnis impudicus aut immundus aut auarus quod est idolorum seruitus non habet haereditatem in regno christi et dei cum tria supradicta posuisset tria subiunxisset praeceptum hoc ita constringit ut doceat tria superiora grauissima esse quippe et cum ita sit locutus ut illa tria nec nominentur inter sanctos ergo grauia quam grauia scitote inquit quod haec nempe impudicitia immunditia auaritia non habent haereditatem in regno christi et dei auaritiam autem idololatriam dixit siue quia qui auarus est seruit idolis credens sibi ab ipsis praestari quae in mundo sunt in quo auarus est etenim deus cum ea praestet quae in futuro sunt qui auarus est utique de praesenti uita auarus est et propterea seruit idolis an ideo dictum quod auaritia idolorum est seruitus quia eum unus sit deus auaritiae est multos colere et alios adorare et aliis seruire uelle hic igitur non habet haereditatem in regno christi et dei christus enim regnum habet in coelis et qui sequitur christum habebit haereditatem in regno christi regnum christi dei regnum est nec in dei ergo regno habet haereditatem qui idolis seruit nemo uos seducat uanis sermonibus propter haec enim uenit ira dei in filios diffidentiae et hoc quoque inter praecepta est de quibus dixi uobis quae non sint facienda multi enim sermonibus suis et mundi utilitatem suadent et idolorum culturam id est habendi cupiditatem uerum hi uani sermones sunt quod autem dixit propter haec enim uenit ira dei propter illud scilicet quod huiusmodi homines in regno christi et dei haereditatem non habent propter haec inquit habent etiam poenam ut et bonis aeternae uitae careant et in ipsos ira ueniat quos illos filios dixit diffidentiae multi enim uanum putantes esse quod promittuntur regna in coelo ut dicant quis hominum ascendit in coelum diffidunt ergo et non credunt ergo in filios diffidentiae uenit ira dei diffidentia autem est ille diabolus cui seruiunt illi qui diffidunt et idcirco filii eius sunt nolite ergo effici participes eorum cum generaliter supra tractaret redit ad praeceptum et ad ephesios ut omni genere ab huiusmodi hominibus alieni sint neque participent cum his eratis enim aliquando tenebrae nunc autem lux in domino ergo ut omni genere se separent a filiis diffidentiae dicit quid fuerint antea cum gentiliter uiuerent tenebrae inquit eratis qui autem sequitur christum lux est lucem enim accipit quicumque in christo baptizatus fuerit sicut filii lucis ambulate ergo quoniam lux estis et domino non enim lux estis sed in domino lux estis filii ergo et uos lucis cum estis ita uiuite sicut uiuere debent qui filii sunt lucis quid autem est uiuere quasi filium lucis ipse supponit nam fructus lucis in omni bonitate et iustitia et ueritate est hoc est enim et lucem esse et filium lucis esse bonitate praestare praestare iustitia praestare etiam ueritate haec tria ipsa sunt lux nam contra sunt tenebrae malitia iniustitia falsitas quae omnia diabolo conueniunt at uero haec lucis sunt quia lux est christus ergo et bonitas et iustitia et ueritas his ergo moribus uiuite probate autem quid sit quod placeat deo et nolite communicare operibus infructuosis tenebrarum dixi quod per eadem praecepta se conuertit quae sequenda et quae non sequenda ut in bonitate uiuatur et in iustitia et in ueritate item et hoc ea inquit probate quae deo placeant deinde subiunxit quae non sequenda nolite inquit communicare operibus infructuosis tenebrarum quae sunt auaritia impudicitia et caetera huiusmodi et idololatria quae opera fructus non reuocant nihil enim consequitur qui haec appetit et idcirco fructus non habent et ideo tenebrae sunt quia nihil lucis nihil fructus ostendunt magis autem et obiurgate ut non solum nos a malis moribus separemus nec communicemus operibus tenebrarum infructuosis sed etiam et obiurgemus et accusemus easdem operas hoc est eos homines qui ita uiuunt nam quae in occulto fiunt ab his turpe est etiam dicere prope manifeste dixit quae ab his fiunt quando ostendit turpe esse illa dicere ergo nolite participare ergo magis obiurgate omnia autem quae obiurgantur a lumine manifestantur quia praeceptum dedit ut et obiurgent male facientes adiecit quantum sit munus obiurgatio quoniam peccata illa in occulto quasi lumine manifestantur cum obiurgantur is enim qui obiurgat ostendit quantum malum sit illud quod obiurgat et dum ostendit quasi illuminat malum quod cum intellexerit ille qui admittit discutit tenebras et ad lumen accedit omne enim quod manifestatur lumen est ostendit ipse quod exposuimus intellectum enim quodcumque est et manifestatur et lux est et uidetur et apertum est propter quod dicit surge a mortuis et continges christum dedit exemplum quemadmodum qui obiurgatur in peccatis suis lumen accipiat et intelligat se peccare et cum intelligit se peccare illuminatur id est a mortuis resurgit id est tenebras dimittit et contingit christum id est lumen accipit et incipit iam et peccata uitare et spem habere aeternae uitae uidete ergo quomodo caute ambuletis non ut insipientes sed ut sapientes uno praecepto utrumque conclusit monens quemadmodum ambulent non ut insipientes sed ut sapientes sapientia scilicet illa quae de deo est non inquit illa quae mundi est redimentes tempus quoniam dies mali sunt omnes isti qui in mundo dies sunt mali sunt mali enim quod in ipsis est nobis operantur et omne quod bonum est de futuro est hoc inquit tempus redimamus id est nostra uirtute patientia obsequio tempus nostrum faciamus esse et uelut emamus illud laboribus atque patientia nostra tempus hoc quod aduersus nos est nostrum sit hoc est redimentes tempus ideo nolite effici imprudentes sed intelligentes eadem rursus admonitione monemur ad intelligentiam mundi et mundanam in quo eramus imprudentes sed simus inquit intelligentes quid autem sit intelligentiam esse sic subiunxit quae sit uoluntas domini ut hoc intelligamus quid dominus uoluerit quid uelit id est nos cum integritate et iustitia et fide uiuere et in eo spem collocatam habere nihilque aliud nisi de deo cogitare haec inquit uoluntas est domini et nolite inebriari uino in quo est luxuria et hoc est de non faciendis ut plurimo uino utamur quod inde multa uitia deinde subiungit quid agendum sed implemini spiritu loquentes uobis inuicem magnum hoc praeceptum etenim illa omnia in nostra sunt uoluntate et in nostro labore non inebriari uino non ambulare insipienter tum quae supra dicta sunt hoc uero ex dei uoluntate tantum intelligeretur nisi hic admoneret nostrae uoluntatis esse impleri spiritu sic enim ab omnibus uitiis peccatisque purgamus animam si spiritu impleamur ut nos nobis spiritum faciamus et impleamur spiritu loquentes uobis inuicem in psalmis et himnis et canticis spiritalibus ut sibi inuicem loquantur nihil aliud quam psalmos quam himnos quam cantica quae sit istorum differentia certo loco dicemus omnia tamen dei laude sonant et in deum spem homini habendam esse pronuntiant haec enim uere si ita sint spiritalia erunt haec igitur cantemus et cantemus in cordibus ut ipse subiungit cantantes et psallentes gratias agentes semper pro omnibus in nomine domini nostri iesu christi patri et deo cantantes quae uoce proferuntur psallentes id est percutientes et mouentes uel citharam uel caetera organa quae et propheta dauid ponit in chordis et in cimbalis sed haec inquit in cordibus uestris agentes gratias et semper agentes et agentes pro omnibus non enim tantum pro nobis sed etiam pro aliis quos correctos uidemus et agamus gratias cui patri et deo sed patri et deo in nomine domini agamus gratias tunc enim gratias recte agimus si non nostro nomine sed in nomine christi deo gratias agimus necesse est enim et de hoc ipso quod nos liberati sumus et de eo quod spiritum recipimus agamus gratias deo sed tunc recte si in nomine christi agimus deo gratias subiecti inuicem in timore christi inuicem id est alter pro altero in timore christi in eo quod timemus christum ut dictum timor domini initium sensus mulieres uiris suis subditae sint sicut domino etiam praecepta dantur mulieribus quid eas oporteat facere et quomodo nam quid eas oporteat facere dixit uiris suis subditae sint quomodo sicut domino uel sicut christo ut ita sint illis uiri quasi earum dominus denque ita esse irationem reddit quoniam uir caput est uxoris sicut et christus caput est ecclesiae ipse saluator corporis sic etiam uir caput est uxoris et ut ecclesia subdita est christo ita et mulieres subditae in omnibus modestae ac moderatae in omnibus uiri diligite uxores uestras sicut et christus dilexit ecclesiam et semetipsum tradidit pro illa ut eam sanctificaret mundans in lauacro aquae in uerbo transiit ad uiros ut pari modo praeciperet uiris quid agendum cum uxoribus diligite inquit uxores uestras reddit rationem de eodem exemplo sicut inquit christus dilexit ecclesiam etenim caput est mulieris uir et caput est ecclesiae christus et sicut christus tradidit semetipsum pro ecclesia ut eam sanctificaret sic et hic uir pro illa omnia patienter sustinere debet ut eam sanctificet perseuerat tamen quid praestiterit christus ostendere quod semetipsum tradidit ut mundaret in lauacro aquae et in uerbo ecclesiam utique accipiamus ecclesiam omnem fidelem et omnem qui baptisma accepit in fide assumitur scilicet et lauacro aquae et inuocatione uerbi haec ad uirum circa uxorem quemadmodum reuocanda sint parum clarum est potuit tamen uideri id quod ad similitudinem dabat in parte superiore conuenire hac parte circa misterii narrationem esse completum uerumtamen etiam hoc quoque si reuocemus ad uiri patientiam ut se tradat pro muliere et omnia eius ferat patiaturque etiam passiones tolerans illa mundabitur lauacro et uerbo id est habebit apud dominum purificationem cum illam puram reddit et patientia idoneam facit ut lauacro et uerbo sanctificetur ut praeberet ipse sibi gloriosam ecclesiam pro ecclesia inquit se dedit christus ut gloriosam sibi faceret ecclesiam suam etiam puram et sine macula et sine ruga haec enim afferunt deformitatem et maculam et rugam quibus cum caret corpus uiget floret decorum est sed praeter haec adiecit aut aliquid eiusmodi id est si quid tale etiam est ut nomen habeat sed ut sit sancta et immaculata hoc egit christus ut sit ecclesia et sancta et immaculata ita sancta in eo id est quod lauacro aquae et uerbo mundatur immaculata quod sine macula est et sine ruga ita et uiri debent diligere uxores suas sicut suum corpus paria praecepta etiam uiro dantur ut uxores suas diligant ut suum inquit corpus sic enim et historia generationis ostendit quod de uiri costa foemina effecta ergo sic uxorem diligat quasi suum corpus qui uxorem suam diligit se ipsum diligit eadem repetit si enim ex corpore nostro uxor est qui uxorem suam diligit se ipsum diligit et sic postea subiungit exemplum et erunt duo in carne una nemo enim unquam suam carnem odit sed nutrit et fouet illam confirmat quod secundum naturam est hic amor ut carnem nostram diligamus si autem caro nostra foemina est et prima foemina de carne uiri et sic foemina ut eadem uxor ipsius fuerit cum nemo suam carnem oderit sed magis nutriat et foueat debet ergo et uxorem sic diligere ut suam carnem sicut et christus ecclesiam et circa uirum eadem praecepta sunt quae circa uxorem sic enim data religio est atque formido ut uxor uiro seruiat quoniam uir uxoris caput est ut ecclesiae christus ita nunc et uiro hoc praeceptum datur ut uxorem suam diligat quemadmodum christus ecclesiam quoniam membra sumus corporis eius et supra ita dictum ecclesia omnes sunt sancti fideles quae membra sunt christi et fit unum corpus christi ecclesia cui caput est christus de carne ipsius et de ossibus eius membra sumus inquit omnes de ipsius carne et de eius ossibus non ita hic accipiendum tanquam huius carnis quam induit et in qua apparuit nos partem habeamus et de eius ossibus quae ossa fuerunt carnis eius in qua christus apparuit sed accipiamus deitatem totam eiusdem quae est in spiritu ubi in omnibus supra coelum et in coelestibus potentiam deitatis suae habet circa spiritum circa mentem quam graeci dicunt et circa animam hic igitur quoniam et nos haec eadem habemus accipiendum ita est quod membra sumus christi id est in substantia spiritali et de carne eius id est de anima et de ossibus id est dico quod dicitur graece omnia enim ista uirtute dei in superioribus spiritus sunt sicut et idem paulus dicit in epistola ad thessalonicenses prima ipse enim deus pacis sanctificet uos per omnia ut integer spiritus uester et anima et corpus seruetur propter hoc relinquet homo patrem et matrem et adhaerebit uxori suae et erunt duo in carne una hoc exemplum de genesi est quo probatur tantam esse debere charitatem uel esse hominem ita charam habentem uxorem ut et patrem et matrem derelinquat et haereat uxori et sint duo in una carne multis modis docet coniunctum uirum uxori et ponit ita esse debere ut et uir uxorem diligeret et uxor uirum hoc ita ut res est simpliciter sic et a nobis dictum et a paulo uerumtamen in quo subiunctum est ostendit altius patere istam sententiam adiungit enim misterium hoc magnum est ego autem dico in christo et in ecclesia ultra quam simplicitas ipsa indicabat esse aliquid paulus ostendit quando ait misterium hoc magnum est et tamen non apparuit quid intelligi uellet tantummodo aliam interpretationem ipse subiecit ut uir et uxor hic accipiatur interim christus et ecclesia sed quoniam magnum misterium dixit altius intelligendum quid igitur nos suspicamur ego arbitror accipi istud ut uir et uxor sint sibi inuicem iuncti spiritus et anima hoc enim adam et eua ut spiritus sit christus ecclesia sit anima sed hoc interpretatus est paulus de ecclesia et de christo intelligi debere dummodo id ipsum spiritus sit et anima sed hoc facilius et quod ad populum bene perueniret ego inquit dico in christo et in ecclesia non autem dixit christus et ecclesia sed in christo et in ecclesia nam et christus in membris suis ecclesiam habet et ecclesia in suis membris caput habet christum ergo in christo ecclesia in qualibet una carne duo sint uerumtamem et uos singuli unusquisque uxorem suam diligat ut se licet generaliter supra uiris praecepta dederit de uxoribus et mulieribus de uiris nunc specialiter ad ephesios eadem praecepta conuertit et uos inquit hoc ideo quia per figuram exposuerat dictum esse misterium magnum quod in una carne ambo essent et uxor et uir et hoc intelligi uoluit de ecclesia et de christo ideo addidit uerumtamen ut licet illud in ueritate hoc intelligi uoluerit christum et ecclesiam ut in uno sint corpore tamen et uos hoc ipsum obseruate et imitamini ut unusquisque uxorem suam diligat et item subiungit de uxoribus mulier autem ut timeat uirum hic et amor est in timore et seruatus affectus est cum honore ut uiri uxores diligant mulieres uiros timeant ui item transit ad personas alias filiorum et parentum postea adiuncturus seruorum et doleant quantum praestent quemadmodum tamen magis implicent animum quam resoluant et intra mundum alligent plenis rationibus exposui tradidi docui illic ostendens usque ad coelum nequitiam spiritalem mundanae potentiae maxime operari cum miseris animis quod fiant quasi quaedam nomina pollicetur propter hoc accipite arma fidei ut possitis resistere in die malo his omnibus supra dictis cum insint magnae difficultates et aduersus rectores huius mundi et tenebrarum harum et quod est maius aduersum spiritalia nequitiae in coelis his inquam omnibus resistere quoniam magnae est uirtutis subiiciendum fuit quo id fieri posset accipite inquit arma fidei sola enim fides in christo munit nos uti non ualeat circa nos istarum potestatum mundi ulla tentatio ita illud quod difficile uidebatur resistere facile factum est si in potestate est unde resistamus est autem in potestate quippe fidem in christum habere et plenam fidem habere nullus labor est nulla est difficultas animi tantum uoluntas est commodata et credula ergo fit facile resistere his tot malis si fidem habeamus sola sufficit sola obsistit sola munit sed fides plena quamquam etiam ipse dixit si ut granum sinapi habeamus fidei granum possumus et montibus imperare ergo fides sincera et pura fides inquam in christum et fides in deum aduersum tot illas potestates nobis arma praestabit sumite nunc inquit arma fidei ut possitis resistere quando resistere cum tentatio aduenerit cum aliquid uos tentare coeperit hoc est quod ait in die malo malus autem dies est cum tentamur et omnibus effectis stare succincti lumbos uestros in ueritate scit se supra multa monuisse facienda uel 