ueneni crimen uisus est diluisse quod ne accusatores quidem satis firmabant in conuiuio germanici cum super eum piso discumberet infectos manibus eius cibos arguentes quippe absurdum uidebatur inter aliena seruitia et tot adstantium uisu ipso germanico coram id ausum offerebatque familiam reus et ministros in tormenta flagitabat sed iudices per diuersa implacabiles erant caesar ob bellum prouinciae inlatum senatus numquam satis credito sine fraude germanicum interisse scripsissent expostulantes quod haud minus tiberius quam piso abnuere simul populi ante curiam uoces audiebantur non temperaturos manibus si patrum sententias euasisset effigiesque pisonis traxerant in gemonias ac diuellebant ni iussu principis protectae repositaeque forent igitur inditus lecticae et a tribuno praetoriae cohortis deductus est uario rumore custos saluti an mortis exactor sequeretur eadem plancinae inuidia maior gratia eoque ambiguum habebatur quantum caesari in eam liceret atque ipsa donec mediae pisoni spes sociam se cuiuscumque fortunae et si ita ferret comitem exitii promittebat ut secretis augustae precibus ueniam obtinuit paulatim segregari a marito diuidere defensionem coepit quod reus postquam sibi exitiabile intellegit an adhuc experiretur dubitans hortantibus filiis durat mentem senatumque rursum ingreditur redintegratamque accusationem infensas patrum uoces aduersa et saeua cuncta perpessus nullo magis exterritus est quam quod tiberium sine miseratione sine ira obstinatum clausumque uidit ne quo adfectu perrumperetur relatus domum tamquam defensionem in posterum meditaretur pauca conscribit obsignatque et liberto tradit tum solita curando corpori exequitur dein multam post noctem egressa cubiculo uxore operiri foris iussit et coepta luce perfosso iugulo iacente humi gladio repertus est audire me memini ex senioribus uisum saepius inter manus pisonis libellum quem ipse non uulgauerit sed amicos eius dictitauisse litteras tiberii et mandata in germanicum contineri ac destinatum promere apud patres principemque arguere ni elusus a seiano per uana promissa foret nec illum sponte extinctum uerum immisso percussore quorum neutrum adseuerauerim neque tamen occulere debui narratum ab iis qui nostram ad iuuentam durauerunt caesar flexo in maestitiam ore suam inuidiam tali morte quaesitam apud senatum crebrisque interrogationibus exquirit qualem piso diem supremum noctemque exegisset atque illo pleraque sapienter quaedam inconsultius respondente recitat codicillos a pisone in hunc ferme modum compositos conspiratione inimicorum et inuidia falsi criminis oppressus quatenus ueritati et innocentiae meae nusquam locus est deos inmortalis testor uixisse me caesar cum fide aduersum te neque alia in matrem tuam pietate uosque oro liberis meis consulatis ex quibus cn piso qualicumque fortunae meae non est adiunctus cum omne hoc tempus in urbe egerit m piso repetere siriam dehortatus est atque utinam ego potius filio iuueni quam ille patri seni cessisset eo impensius precor ne meae prauitatis poenas innoxius luat per quinque et quadraginta annorum obsequium per collegium consulatus quondam diuo augusto parenti tuo probatus et tibi amicus nec quicquam post haec rogaturus salutem infelicis filii rogo de plancina nihil addidit post quae tiberius adulescentem crimine ciuilis belli purgauit patris quippe iussa nec potuisse filium detrectare simul nobilitatem domus etiam ipsius quoquo modo meriti grauem cacum miseratus pro plancina cum pudore et flagitio disseruit matris preces obtendens in quam optimi cuiusque secreti questus magis ardescebant id ergo fas auiae interfectricem nepotis adspicere adloqui eripere senatui quod pro omnibus ciuibus leges obtineant uni germanico non contigisse uitellii et ueranii uoce defletum caesarem ab imperatore et augusta defensam plancinam proinde uenena et artes tam feliciter expertas uerteret in agrippinam in liberos eius egregiamque auiam ac patruum sanguine miserrimae domus exsatiaret biduum super hac imagine cognitionis absumptum urgente tiberio liberos pisonis matrem uti tuerentur et cum accusatores ac testes certatim perorarent respondente nullo miseratio quam inuidia augebatur primus sententiam rogatus aurelius cotta consul nam referente caesare magistratus eo etiam munere fungebantur nomen pisonis radendum fastis censuit partem bonorum publicandam pars ut cn pisoni filio concederetur isque praenomen mutaret m piso exuta dignitate et accepto quinquagies sestertio in decem annos relegaretur concessa plancinae incolumitate ob preces augustae multa ex ea sententia mitigata sunt a principe ne nomen pisonis fastis eximeretur quando m antonii quid bellum patriae fecisset iulli antonii qui domum augusti uiolasset manerent et m pisonem ignominiae exemit concessitque ei paterna bona satis firmus ut saepe memoraui aduersum pecuniam et tum pudore absolutae plancinae placabilior atque idem cum ualerius messalinus signum aureum in aede martis ultoris caecina seuerus aram ultioni statuendam censuissent prohibuit ob externas ea uictorias sacrari dictitans domestica mala tristitia operienda addiderat messalinus tiberio et augustae et antoniae et agrippinae drusoque ob uindictam germanici gratis agendas omiseratque claudii mentionem et messalinum quidem l asprenas senatu coram ercontatus est an prudens praeterisset ac tum demum nomen claudii adscriptum est mihi quanto plura recentium seu ueterum reuoluo tanto magis ludibria rerum mortalium cunctis in negotiis obuersantur quippe fama spe ueneratione potius omnes destinabantur imperio quam quem futurum principem fortuna in occulto tenebat paucis post diebus caesar auctor senatui fuit uitellio atque ueranio et seruaeo sacerdotia tribuendi fulcinio suffragium ad honores pollicitus monuit ne facundiam uiolentia praecipitaret is finis fuit ulciscenda germanici morte non modo apud illos homines qui tum agebant etiam secutis temporibus uario rumore iactata adeo maxima quaeque ambigua sunt dum alii quoquo modo audita pro compertis habent alii uera in contrarium uertunt et gliscit utrumque posteritate at drusus urbe egressus repetendis auspiciis mox ouans introiit paucosque post dies uipsania mater eius excessit una omnium agrippae liberorum miti obitu nam ceteros manifestum ferro uel creditum est ueneno aut fame extinctos eodem anno tacfarinas quem priore aestate pulsum a camillo memoraui bellum in africa renouat uagis primum populationibus et ob pernicitatem inultis dein uicos excindere trahere grauis praedas postremo haud procul pagida flumine cohortem romanam circumsedit praeerat castello decrius impiger manu exercitus militia et illam obsidionem flagitii ratus is cohortatus milites ut copiam pugnae in aperto faceret aciem pro castris instruit primoque impetu pulsa cohorte promptus inter tela occursat fugientibus increpat signiferos quod inconditis aut desertoribus miles romanus terga daret simul exceptat uulnera et quamquam transfosso oculo aduersum os in hostem intendit neque proelium omisit donec desertus suis caderet quae postquam l apronio nam camillo successerat comperta magis dedecore suorum quam gloria hostis anxius raro ea tempestate et e uetere memoria facinore decumum quemque ignominiosae cohortis sorte ductos fusti necat tantumque seueritate profectum ut uexillum ueteranorum non amplius quingenti numero easdem tacfarinatis copias praesidium cui thala nomen adgressas fuderint quo proelio rufus heluius gregarius miles seruati ciuis decus rettulit donatusque est ab apronio torquibus et hasta caesar addidit ciuicam coronam quod non eam quoque apronius iure proconsulis tribuisset questus magis quam offensus sed tacfarinas perculsis numidis et obsidia aspernantibus spargit bellum ubi instaretur cedens ac rursum in terga remeans et dum ea ratio barbaro fuit inritum fessumque romanum impune ludificabatur postquam deflexit ad maritimos locos inligatus praeda statiuis castris adhaerebat missu patris apronius caesianus cum equite et cohortibus auxiliariis quis uelocissimos legionum addiderat prosperam aduersum numidas pugnam facit pellitque in deserta at romae lepida cui super aemiliorum decus l sulla et cn pompeius proaui erant defertur simulauisse partum ex p quirinio diuite atque orbo adiciebantur adulteria uenena quaesitumque per chaldaeos in domum caesaris defendente ream manio lepido fratre quirinius post dictum repudium ad huc infensus quamuis infami ac nocenti miserationem addiderat haud facile quis dispexerit illa in cognitione mentem principis adeo uertit ac miscuit irae et clementiae signa deprecatus primo senatum ne maiestatis crimina tractarentur mox m seruilium e consularibus aliosque testis inlexit ad proferenda quae uelut reicere uoluerat idemque seruos lepidae cum militari custodia haberentur transtulit ad consules neque per tormenta interrogari passus est de iis quae ad domum suam pertinerent exemit etiam drusum consulem designatum dicendae primo loco sententiae quod alii ciuile rebantur ne ceteris adsentiendi necessitas fieret quidam ad saeuitiam trahebant neque enim cessurum nisi damnandi officio lepida ludorum diebus qui cognitionem interuenerant theatrum cum claris feminis ingressa lamentatione flebili maiores suos ciens ipsumque pompeium cuius ea monimenta et adstantes imagines uisebantur tantum misericordiae permouit ut effusi in lacrimas saeua et detestanda quirinio clamitarent cuius senectae atque orbitati et obscurissimae domui destinata quondam uxor l caesari ac diuo augusto nurus dederetur dein tormentis seruorum patefacta sunt flagitia itumque in sententiam rubelli blandi a quo aqua atque igni arcebatur huic drusus adsensit quamquam alii mitius censuissent mox scauro qui filiam ex ea genuerat datum ne bona publicarentur tum demum aperuit tiberius compertum sibi etiam ex p quirinii seruis ueneno eum a lepida petitum inlustrium domuum aduersa etenim haud multum distanti tempore calpurnii pisonem aemilii lepidam amiserant solacio adfecit d silanus iuniae familiae redditus casum eius paucis repetam ut ualida diuo augusto in rem publicam fortuna ita domi improspera fuit ob impudicitiam filiae ac neptis quas urbe depulit adulterosque earum morte aut fuga puniuit nam culpam inter uiros ac feminas uulgatam graui nomine laesarum religionum ac uiolatae maiestatis appellando clementiam maiorum suasque ipse leges egrediebatur sed aliorum exitus simul cetera illius aetatis memorabo si effectis in quae tetendi plures ad curas uitam produxero d silanus in nepti augusti adulter quamquam non ultra foret saeuitum quam ut amicitia caesaris tiberio imperitante deprecari senatum ac principem ausus est m silani fratris potentia qui per insignem nobilitatem et eloquentiam praecellebat sed tiberius gratis agenti silano patribus coram respondit se quoque laetari quod frater eius e peregrinatione longinqua reuertisset idque iure licitum quia non senatus consulto non lege pulsus foret sibi tamen aduersus eum integras parentis sui offensiones neque reditu silani dissoluta quae augustus uoluisset fuit posthac in urbe eque honores adeptus est relatum dein de moderanda papia poppaea quam senior augustus post iulias rogationes incitandis caelibum poenis et augendo aerario sanxerat nec ideo coniugia et educationes liberum frequentabantur praeualida orbitate ceterum multitudo periclitantium gliscebat cum omnis domus delatorum interpretationibus subuerteretur utque antehac flagitiis ita tunc legibus laborabatur ea res admonet ut de principiis iuris et quibus modis ad hanc multitudinem infinitam ac uarietatem legum peruentum sit altius disseram uetustissimi mortalium nulla adhuc mala libidine sine probro scelere eoque sine poena aut coercitionibus agebant neque praemiis opus erat cum honesta suopte ingenio peterentur et ubi nihil contra morem cuperent nihil per metum uetabantur at postquam exui aequalitas et pro modestia ac pudore ambitio et uis incedebat prouenere dominationes multosque apud populos aeternum mansere quidam statim aut postquam regum pertaesum leges maluerunt hae primo rudibus hominum animis simplices erant maximeque fama celebrauit cretensium quas minos spartanorum quas licurgus ac mox atheniensibus quaesitiores iam et plures solo perscripsit nobis romulus ut libitum imperitauerat dein numa religionibus et diuino iure populum deuinxit repertaque quaedam a tullo et anco sed praecipuus seruius tullius sanctor legum fuit quis etiam reges obtemperarent pulso tarquinio aduersum patrum factiones multa populus parauit tuendae libertatis et firmandae concordiae creatique decemuiri et accitis quae usquam egregia compositae duodecim tabulae finis aequi iuris nam secutae leges etsi aliquando in maleficos ex delicto saepius tamen dissensione ordinum et apiscendi inlicitos honores aut pellendi claros uiros aliaque ob praua per uim latae sunt hinc gracchi et saturnini turbatores plebis nec minor largitor nomine senatus drusus corrupti spe aut inlusi per intercessionem socii ac ne bello quidem italico mox ciuili omissum quin multa et diuersa sciscerentur donec l sulla dictator abolitis uel conuersis prioribus cum plura addidisset otium eius rei haud in longum parauit statim turbidis lepidi rogationibus neque multo post tribunis reddita licentia quoquo uellent populum agitandi iamque non modo in commune sed in singulos homines latae quaestiones et corruptissima re publica plurimae leges tum cn pompeius tertium consul corrigendis moribus delectus et grauior remediis quam delicta erant suarumque legum auctor idem ac subuersor quae armis tuebatur armis amisit exim continua per uiginti annos discordia non mos non ius deterrima quaeque impune ac multa honesta exitio fuere sexto demum consulatu caesar augustus potentiae securus quae triumuiratu iusserat aboleuit deditque iura quis pace et principe uteremur acriora ex eo uincla inditi custodes et lege papia poppaea praemiis inducti ut si a priuilegiis parentum cessaretur uelut parens omnium populus uacantia teneret sed altius penetrabnat urbemque et italiam et quod usquam ciuium corripuerant multorumque excisi status et terror omnibus intentabatur ni tiberius statuendo remedio quinque consularium quinque e praetoriis totidem e cetero senatu sorte duxisset apud quos exsoluti plerique legis nexus modicum in praesens leuamentum fuere per idem tempus neronem e liberis germanici iam ingressum iuuentam commendauit patribus utque munere capessendi uigintiuiratus solueretur et quinquennio maturius quam per leges quaesturam peteret non sine inrisu audientium postulauit praetendebat sibi atque fratri decreta eadem petente augusto sed neque tum fuisse dubitauerim qui eius modi preces occulti inluderent ac tamen initia fastigii caesaribus erant magisque in oculis uetus mos et priuignis cum uitrico leuior necessitudo quam auo aduersum nepotem additur pontificatus et quo primum die forum ingressus est congiarium plebi admodum laetae quod germanici stirpem iam puberem aspiciebat auctum dehinc gaudium nuptiis neronis et iuliae drusi filiae utque haec secundo rumore ita aduersis animis acceptum quod filio claudii socer seianus destinaretur polluisse nobilitatem familiae uidebatur suspectumque iam nimiae spei seianum ultra extulisse fine anni concessere uita insignes uiri l uolusius et sallustius crispus uolusio uetus familia neque tamen praeturam egressa ipse consulatum intulit censoria etiam potestate legendis equitum decuriis functus opumque quis domus illa immensum uiguit primus adcumulator crispum equestri ortum loco c sallustius rerum romanarum florentissimus auctor sororis nepotem in nomen adsciuit atque ille quamquam prompto ad capessendos honores aditu maecenatem aemulatus sine dignitate senatoria multos triumphalium consulariumque potentia antiit diuersus a ueterum instituto per cultum et munditias copiaque et affluentia luxu propior suberat tamen uigor animi ingentibus negotiis par eo acrior quo somnum et inertiam magis ostentabat igitur incolumi maecenate proximus mox praecipuus cui secreta imperatorum inniterentur et interficiendi postumi agrippae conscius aetate prouecta speciem magis in amicitia principis quam uim tenuit idque et maecenati acciderat fato potentiae raro sempiternae an satias capit aut illos cum omnia tribuerunt aut hos cum iam nihil reliquum est quod cupiant sequitur tiberi quartus drusi secundus consulatus patris atque filii collegio insignis nam triennio ante germanici cum tiberio idem honor neque patruo laetus neque natura tam conexus fuerat eius anni principio tiberius quasi firmandae ualetudini in campaniam concessit longam et continuam absentiam paulatim meditans siue ut amoto patre drusus munia consulatus solus impleret ac forte parua res magnum ad certamen progressa praebuit iuueni materiem apiscendi fauoris domitius corbulo praetura functus de l sulla nobili iuuene questus est apud senatum quod sibi inter spectacula gladiatorum loco non decessisset pro corbulone aetas patrius mos studia seniorum erant contra mamercus scaurus et l arruntius aliique sullae propinqui nitebantur certabantque orationibus et memorabantur exempla maiorum qui iuuentutis inreuerentiam grauibus decretis notauissent donec drusus apta temperandis animis disseruit et satisfactum corbuloni per mamercum qui patruus simul ac uitricus sullae et oratorum ea aetate uberrimus erat idem corbulo plurima per italiam itinera fraude mancipum et incuria magistratuum interrupta et imperuia clamitando executionem eius negotii libens suscepit quod haud perinde publice usui habitum quam exitiosum multis quorum in pecuniam atque famam damnationibus et hasta saeuiebat neque multo post missis ad senatum litteris tiberius motam rursum africam incursu tacfarinatis docuit iudicioque patrum deligendum pro consule gnarum militiae corpore ualidum et bello suffecturum quod initium sex pompeius agitandi aduersus marcum lepidum odii nanctus ut socordem inopem et maioribus suis dedecorum eoque etiam asiae sorte depellendum incusauit aduerso senatu qui lepidum mitem magis quam ignauum paternas ei angustias et nobilitatem sine probro actam honori quam ignominiae habendam ducebat igitur missus in asiam et de africa decretum ut caesar legeret cui mandanda foret inter quae seuerus caecina censuit ne quem magistratum cui prouincia obuenisset uxor comitaretur multum ante repetito concordem sibi coniugem et sex partus enixam seque quae in publicum statueret domi seruauisse cohibita intra italiam quamquam ipse pluris per prouincias quadraginta stipendia expleuisset haud enim frustra placitum olim ne feminae in socios aut gentis externas traherentur inesse mulierum comitatui quae pacem luxu bellum formidine morentur et romanum agmen ad similitudinem barbari incessus conuertant non imbecillum tantum et imparem laboribus sexum sed si licentia adsit saeuum ambitiosum potestatis auidum incedere inter milites habere ad manum centuriones praesedisse nuper feminam exercitio cohortium decursu legionum cogitarent ipsi quotiens repetundarum aliqui arguerentur plura uxoribus obiectari his statim adhaerescere deterrimum quemque prouincialium ab his negotia suscipi transigi duorum egressus coli duo esse praetoria peruicacibus magis et impotentibus mulierum iussis quae oppiis quondam aliisque legius constrictae nunc uinclis exolutis domos fora iam et exercitus regerent paucorum haec adsensu audita plures obturbabant neque relatum de negotio neque caecinam dignum tantae rei censorem mox ualerius messalinus cui parens messala ineratque imago paternae facundiae respondit multa duritiae ueterum in melius et laetius mutata neque enim ut olim obsideri urbem bellis aut prouincias hostilis esse et pauca feminarum necessitatibus concidi quae ne coniugum quidem penatis adeo socios non onerent cetera promisca cum marito nec ullum in eo pacis impedimentum bella plane accinctis obeunda sed reuertentibus post laborem quod honestius quam uxorium leuamentum at quasdam in ambitionem aut auaritiam prolapsas quid ipsorum magistratuum nonne plerosque uariis libidinibus obnoxios non tamen ideo neminem in prouinciam mitti corruptos saepe prauitatibus uxorum maritos num ergo omnis caelibes integros placuisse quondam oppias leges sic temporibus rei publicae postulantibus remissum aliquid postea et mitigatum quia expedierit frustra nostram ignauiam alia ad uocabula transferri nam uiri in eo culpam si femina modum excedat porro ob unius aut alterius imbecillum animum male eripi maritis consortia rerum secundarum aduersarumque simul sexum natura inualidum deseri et exponi suo luxu cupidinibus alienis uix praesenti custodia manere inlaesa coniugia quid fore si per pluris annos in modum discidii oblitterentur sic obuiam irent iis quae alibi peccarentur ut flagitiorum urbis meminissent addidit pauca drusus de matrimonio suo nam principibus adeunda saepius longinqua imperii quoties diuum augustum in occidentem atque orientem meauisse comite liuia se quoque in illiricum profectum et si ita conducat alias ad gentis iturum haud semper aeque animo si ab uxore carissima et tot communium liberorum parente diuelleretur sic caecinae sententia elusa et proximo senatus die tiberius per litteras castigatis oblique patribus quod cuncta curarum ad principem reicerent m lepidum et iunium blaesum nominauit ex quis pro consule africae legeretur tum audita amborum uerba intentius excusante se lepido cum ualetudinem corporis aetatem liberum nubilem filiam obtenderet intellegereturque etiam quod silebat auunculum esse seiani blaesum atque eo praeualidum respondit blaesus specie recusantis sed neque eadem adseueratione et consensu adulantium adiutus est exim promptum quod multorum intimis questibus tegebatur incedebat enim deterrimo cuique licentia impune probra et inuidiam in bonos excitandi arrepta imagine caesaris libertique etiam ac serui patrono uel domino cum uoces cum manus intentarent ultro metuebantur igitur c cestius senator disseruit principes quidem instar deorum esse sed neque a diis nisi iustas supplicum preces audiri neque quemquam in capitolium aliaue urbis templa perfugere ut eo subsidio ad flagitia utatur abolitas leges et funditus uersas ubi in foro in limine curiae ab annia rufilla quam fraudis sub iudice damnauisset probra sibi et minae intendantur neque ipse audeat ius experiri ob effigiem imperatoris oppositam haud dissimilia alii et quidam atrociora circumstrepebant precabanturque drusum daret ultionis exemplum donec accitam conuictamque attineri publica custodia iussit et considius aequus et caelius cursor equites romani quod fictis maiestatis criminibus magium caecilianum praetorem petiuissent auctore principe ac decreto senatus puniti utrumque in laudem drusi trahebatur ab eo in urbe inter coetus et sermones hominum obuersante secreta patris mitigari neque luxus in iuuene adeo displicebat huc potius intenderet diem aedificationibus noctem conuiuiis traheret quam solus et nullis uoluptatibus auocatus maestam uigilantiam et malas curas exerceret non enim tiberius non accusatores fatiscebant et ancharius priscus caesium cordum pro consule cretae postulauerat repetundis addito maiestatis crimine quod tum omnium accusationum complementum erat caesar antistium ueterem e primoribus macedoniae absolutum adulterii increpitis iudicibus ad dicendam maiestatis causam retraxit ut turbidum et rhescuporidis consiliis permixtum qua tempestate cotie fratre interfecto bellum aduersus nos uoluerat igitur aqua et igni interdictum reo adpositumque ut teneretur insula neque macedoniae neque thraeciae opportuna nam thraecia diuiso imperio in rhoemetalcen et libetos cotiis quis ob infantiam tutor erat trebellenus rufus insolentia nostri discors agebat neque minus rhoemetalcen quam trebellenum incusans popularium iniurias inultas sinere coelaletae odrusaeque et dii ualidae nationes arma cepere ducibus diuersis et paribus inter se per ignobilitatem quae causa fuit ne in bellum atrox coalescerent pars turbant praesentia alii montem haemum transgrediuntur ut remotos populos concirent plurimi ac maxime compositi regem urbemque philippopolim a macedone philippo sitam circumsidunt quae ubi cognita p uellaeo is proximum exercitum praesidebat alarios equites ac leuis cohortium mittit in eos qui praedabundi aut adsumendis auxiliis uagabantur ipse robur peditum ad exoluendum obsidium ducit simulque cuncta prospere acta caesis populatoribus et dissensione orta apud obsidentis regisque opportuna eruptione et aduentu legionis neque aciem aut proelium dici decuerit in quo semermi ac palantes trucidati sunt sine nostro sanguine eodem anno galliarum ciuitates ob magnitudinem aeris alieni rebellionem coeptauere cuius extimulator acerrimus inter treuiros iulius florus apud aeduos iulius sacrouir nobilitas ambobus et maiorum bona facta eoque romana ciuitas olim data cum id rarum nec nisi uirtuti pretium esset ii secretis conloquiis ferocissimo quoque adsumpto aut quibus ob egestatem ac metum ex flagitiis maxima peccandi necessitudo componunt florus belgas sacrouir propiores gallos concire igitur per conciliabula et coetus seditiosa disserebant de continuatione tributorum grauitate faenoris saeuitia ac superbia praesidentium et discordare militem audito germanici exitio egregium resumendae libertati tempus si ipsi florentes quam inops italia quam inbellis urbana plebes nihil ualidum in exercitibus nisi quod externum cogitarent haud ferme ulla ciuitas intacta seminibus eius motus fuit sed erupere primi andecaui ac turoni quorum andecauos acilius auiola legatus excita cohorte quae lugduni praesidium agitabat coercuit turoni legionario milite quem uisellius uarro inferioris germaniae legatus miserat oppressi eodem auiola duce et quibusdam galliarum primoribus qui tulere auxilium quo dissimularent defectionem magisque in tempore efferrent spectatus et sacrouir intecto capite pugnam pro romanis ciens ostentandae ut ferebat uirtutis sed captiui ne incesseretur telis adgnoscendum se praebuisse arguebant consultus super eo tiberius aspernatus est indicium aluitque dubitatione bellum interim florus insistere destinatis pellicere alam equitum quae conscripta e treuiris militia disciplinaque nostra habebatur ut caesis negotiatoribus romanis bellum inciperet paucique equitum corrupti plures in officio mansere aliud uulgus obaeratorum aut clientium arma cepit petebantque saltus quibus nomen arduenna cum legiones utroque ab exercitu quas uisellius et c silius aduersis itineribus obiecerant arcuerunt praemissusque cum delecta manu iulius indus e ciuitate eadem discors floro et ob id nauandae operae auidior inconditam multitudinem adhuc disiecit florum incertis latebris uictores frustratus postremo uisis militibus qui effugia insederant sua manu cecidit isque treuirici tumultus finis apud aeduos maior moles exorta quanto ciuitas opulentior et comprimendi procul praesidium augustodunum caput gentis armatis cohortibus sacrouir occupauerat ut nobilissimam galliarum subolem liberalibus studiis ibi operatam et eo pignore parentes propinquosque eorum adiungeret simul arma occulte fabricata iuuentuti dispertit quadraginta milia fuere quinta sui parte legionariis armis ceteri cum uenabulis et cultris quaeque alia uenantibus tela sunt adduntur e seruitiis gladiaturae destinati quibus more gentico continuum ferri tegimen cruppellarios uocant inferendis ictibus inhabilis accipiendis impenetrabilis augebantur eae copiae uicinarum ciuitatum ut nondum aperta consensione ita uiritim promptis studiis et certamine ducum romanorum quos inter ambigebatur utroque bellum sibi poscente mox uarro inualidus senecta uigenti silio concessit at romae non treuiros modo et aeduos sed quattuor et sexaginta galliarum ciuitates desciuisse adsumptos in societatem germanos dubias hispanias cuncta ut mos famae in maius credita optumus quisque rei publicae cura maerebat multi odio praesentium et cupidine mutationis suis quoque periculis laetabantur increpabantque tiberium quod in tanto rerum motu libellis accusatorum insumeret operam an sacrouirum maiestatis crimine reum in senatu fore extitisse tandem uiros qui cruentas epistulas armis cohiberent miseram pacem uel bello bene mutari tanto impensius in securitatem compositus neque loco neque uultu mutato sed ut solitum per illos dies egit altitudine animi an compererat modica esse et uulgatis leuiora interim silius cum legionibus duabus incedens praemissa auxiliari manu uastat sequanorum pagos qui finium extremi et aeduis contermini sociique in armis erant mox augustodunum petit propero agmine certantibus inter se signiferis fremente etiam gregario milite ne suetam requiem ne spatia noctium opperiretur uiderent modo aduersos et aspicerentur id satis ad uictoriam duodecimum apud lapidem sacrouir copiaeque patentibus locis apparuere in fronte statuerat ferratos in cornibus cohortis a tergo semermos ipse inter primores equo insigni adire memorare ueteres gallorum glorias quaeque romanis aduersa intulissent quam decora uictoribus libertas quanto intolerantior seruitus iterum uictis non diu haec nec apud laetos etenim propinquabat legionum acies inconditique ac militiae nescii oppidani neque oculis neque auribus satis competebant contra silius etsi praesumpta spes hortandi causas exemerat clamitabat tamen pudendum ipsis quod germaniarum uictores aduersum gallos tamquam in hostem ducerentur una nuper cohors rebellem turonum una ala treuirum paucae huius ipsius exercitus turmae profligauere sequanos quanto pecunia dites et uoluptatibus opulentos tanto magis imbellis aeduos euincite et fugientibus consulite ingens ad ea clamor et circumfudit eques frontemque pedites inuasere nec cunctatum apud latera paulum morae attulere ferrati restantibus lamminis aduersum pila et gladios set miles correptis securibus et dolabris ut si murum perrumperet caedere tegmina et corpora quidam trudibus aut furcis inertem molem prosternere iacentesque nullo ad resurgendum nisu quasi exanimes linquebantur sacrouir primo augustodunum dein metu deditionis in uillam propinquam cum fidissimis pergit illic sua manu reliqui mutuis ictibus occidere incensa super uilla omnis cremauit tum demum tiberius ortum patratumque bellum senatu scripsit neque dempsit aut addidit uero sed fide ac uirtute legatos se consiliis superfuisse simul causas cur non ipse non drusus profecti ad id bellum forent adiunxit magnitudinem imperii extollens neque decorum principibus si una alteraue ciuitas turbet omissa urbe unde in omnia regimem nunc quia non metu ducatur iturum ut praesentia spectaret componeretque decreuere patres uota pro reditu eius supplicationesque et alia decora solus dolabella cornelius dum antire ceteros parat absurdam in adulationem progressus censuit ut ouans e campania urbem introiret igitur secutae caesaris litterae quibus se non tam uacuum gloria praedicabat ut post ferocissimas gentis perdomitas tot receptos in iuuenta aut spretos triumphos iam senior peregrinationis suburbanae inane praemium peteret sub idem tempus ut mors sulpicii quirini publicis exequiis frequentaretur petiuit a senatu nihil ad ueterem et patriciam sulpiciorum familiam quirinius pertinuit ortus apud municipium lanuuium sed impiger militiae et acribus ministeriis consulatum sub diuo augusto mox expugnatis per ciliciam homonadensium castellis insignia triumphi adeptus datusque rector g caesari armeniam optinenti tiberium quoque rhodi agentem coluerat quod tunc patefecit in senatu laudatis in se officiis et incusato m lollio quem auctorem gaio caesari prauitatis et discordiarum arguebat sed ceteris haud laeta memoria quirini erat ob intenta ut memoraui lepidae pericula sordidamque et praepotentem senectam fine anni clutorium priscum equitem romanum post celebre carmen quo germanici suprema defleuerat pecunia donatum a caesare corripuit delator obiectans aegro druso composuisse quod si extinctus foret maiore praemio uulgaretur id clutorius in domo p petronii socru eius uitellia coram multisque inlustribus feminis per uaniloquentiam legerat ut delator extitit ceteris ad dicendum testimonium exterritis sola uitellia nihil se audiuisse adseuerauit sed arguentibus ad perniciem plus fidei fuit sententiaque haterii agrippae consulis designati indictum reo ultimum supplicium contra m lepidus in hunc modum exorsus est si patres conscripti unum id spectamus quam nefaria uoce clutorius priscus mentem suam et auris hominum polluerit neque carcer neque laqueus ne seruiles quidem cruciatus in eum suffecerint sin flagitia et facinora sine modo sunt suppliciis ac remediis principis moderatio maiorumque et uestra exempla temperat et uana a scelestis dicta a maleficiis differunt est locus sententiae per quam neque huic delictum impune sit et nos clementiae simul ac seueritatis non paeniteat saepe audiui principem nostrum conquerentem si quis sumpta morte misericordiam eius praeuenisset uita clutorii in integro est qui neque seruatus in periculum rei 