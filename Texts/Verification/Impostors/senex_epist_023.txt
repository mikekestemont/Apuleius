discimus uale cuii ubi illa prudentia tua ubi in dispiciendis rebus subtilitas ubimagnitudo tam pusilla te res tangit serui occupationes tuas occasionemfugae putauerunt si amici deciperent habeant enim sane nomen quod illisnoster error inposuit et uocentur quo turpius non sint omnibusrebus tuis desunt illi qui et operam tuam conterebant et te aliis molestumesse credebant nihil horum insolitum nihil inexpectatum est offendi rebus istis tam ridiculum est quam queri quod spargaris in balneo autuexeris in publico aut inquineris in luto eadem uitae condicio est quaebalnei turbae itineris quaedam in te mittentur quaedam incident nonest delicata res uiuere longam uiam ingressus es et labaris oportet etarietes et cadas et lasseris et exclames o mors id est mentiaris alioloco comitem relinques alio efferes alio timebis per eiusmodi offensasemetiendum est confragosum hoc iter mori uult praeparetur animuscontra omnia sciat se uenisse ubi tonat fulmen sciat se uenisse ubi luctus et ultrices posuere cubilia curae pallentesque habitant morbi tristisque senectus in hoc contubernio uita degenda est effugere ista non potes comtemnerepotes contemnes autem si saepe cogitaueris et futura praesumpseris nemo non fortius ad id cui se diu composuerat accessit et duris quoque si praemeditata erant obstitit at contra inparatus etiam leuissima expauit id agendum est ne quid nobis inopinatum sit et quia omnia nouitate grauiorasunt hoc cogitatio adsidua praestabit ut nulli sis malo tiro serui me reliquerunt alium compilauerunt alium accusauerunt alium occiderunt alium prodiderunt alium mulcauerunt alium ueneno aliumcriminatione petierunt quidquid dixeris multis accidit deincepsquae multa et uaria sunt in nos deriguntur quaedam in nos fixa sunt quaedamuibrant et cum maxime ueniunt quaedam in alios peruentura nos stringunt nihil miremur eorum ad quae nati sumus quae ideo nulli querenda quiaparia sunt omnibus ita dico paria sunt nam etiam quod effugit aliquispati potuit aequum autem ius est non quo omnes usi sunt sed quod omnibuslatum est imperetur aequitas animo et sine querella mortalitatis tributapendamus hiems frigora adducit algendum est aestas calores refert aestuandum est intemperies caeli ualetudinem temptat aegrotandum est et fera nobis aliquo loco occurret et homo perniciosior feris omnibus aliud aqua aliud ignis eripiet hanc rerum condicionem mutare non possumus illud possumus magnum sumere animum et uiro bono dignum quo fortiterfortuita patiamur et naturae consentiamus natura autem hoc quod uidesregnum mutationibus temperat nubilo serena succedunt turbantur mariacum quieuerunt flant in uicem uenti noctem dies sequitur pars caeliconsurgit pars mergitur contrariis rerum aeternitas constat ad hanclegem animus noster aptandus est hanc sequatur huic pareat et quaecumquefiunt debuisse fieri putet nec uelit obiurgare naturam optimum est patiquod emendare non possis et deum quo auctore cuncta proueniunt sine murmurationecomitari malus miles est qui imperatorem gemens sequitur quare inpigriatque alacres excipiamus imperia nec deseramus hunc operis pulcherrimicursum cui quidquid patiemur intextum est et sic adloquamur iouem cuiusgubernaculo moles ista derigitur quemadmodum cleanthes noster uersibusdisertissimis adloquitur quos mihi in nostrum sermonem mutare permittiturciceronis disertissimi uiri exemplo si placuerint boni consules sidisplicuerint scies me in hoc secutum ciceronis exemplum duc o parens celsique dominator poli quocumque placuit nulla parendi mora est adsum inpiger fac nolle comitabor gemens malusque patiar facere quod licuit bono ducunt uolentem fata nolentem trahunt sic uiuamus sic loquamur paratos nos inueniat atque inpigros fatum hic est magnus animus qui se ei tradidit at contra ille pusillus et degenerqui obluctatur et de ordine mundi male existimat et emendare mauult deosquam se uale cuiii id de quo quaeris ex iis est quae scire tantum eo ut scias pertinet sed nihilominus quia pertinet properas nec uis expectare libros quoscum maxime ordino continentis totam moralem philosophiae partem statim expediam illud tamen prius scribam quemadmodum tibi ista cupiditas discendi qua flagrare te uideo digerenda sit ne ipsa se inpediat nec passim carpenda sunt nec auide inuadenda uniuersa per partes peruenietur ad totum aptari onus uiribus debet nec plus occupari quam cui sufficere possimus non quantum uis sed quantum capis hauriendum est bonum tantum habe animum capies quantum uoles quo plus recipit animus hoc se magis laxat haec nobis praecipere attalum memini cum scholam eius obsideremus et primi ueniremus et nouissimi exiremus ambulantem quoque illum ad aliquas disputationes euocaremus non tantum paratum discentibus sed obuium idem inquit et docenti et discenti debet esse propositum ut ille prodesse uelit hic proficere qui ad philosophum uenit cotidie aliquid secum boni ferat aut sanior domum redeat aut sanabilior redibit autem ea philosophiae uis est ut non studentis sed etiam conuersantis iuuet qui in solem uenit licet non in hoc uenerit colorabitur qui in unguentaria taberna resederuntet paullo diutius commorati sunt odorem secum loci ferunt et qui ad philosophum fuerunt traxerint aliquid necesse est quod prodesset etiam neglegentibus attende quid dicam neglegentibus non repugnantibus quid ergo non nouimus quosdam qui multis apud philosophum annis persederint et ne colorem quidem duxerint quidni nouerim pertinacissimos quidem et adsiduos quos ego non discipulos philosophorum sed inquilinos uoco quidam ueniunt ut audiant non ut discant sicut in theatrum uoluptatis causa ad delectandas aures oratione uel uoce uel fabulis ducimur magnam hanc auditorum partem uidebis cui philosophi schola deuersorium otii sit non id agunt ut aliqua illo uitia deponant ut aliquam legemuitae accipiant qua mores suos exigant sed ut oblectamento aurium perfruantur aliqui tamen et cum pugillaribus ueniunt non ut res excipiant sed ut uerba quae tam sine profectu alieno dicant quam sine suo audiunt quidam ad magnificas uoces excitantur et transeunt in adfectum dicentium alacres uultu et animo nec aliter concitantur quam solent phrigii tibicinis sono semiuiri et ex imperio furentes rapit illos instigatque rerum pulchritudo non uerborum inanium sonitus si quid acriter contra mortem dictum est si quid contra fortunam contumaciter iuuat protinus quae audias facere adficiuntur illis et sunt quales iubentur si illa animo forma permaneat si non impetum insignem protinus populus honesti dissuasor excipiat pauci illam quam conceperant mentem domum perferre potuerunt facile est auditorem concitare ad cupidinem recti omnibus enim natura fundamenta dedit semenque uirtutum omnes ad omnia ista nati sumus cum inritator accessit tunc illa animi bona ueluti sopita excitantur non uides quemadmodum theatra consonent quotiens aliqua dicta sunt quae publice adgnoscimus etconsensu uera esse testamur desunt inopiae multa auaritiae omnia in nullum auarus bonus est in se pessimus ad hos uersus ille sordidissimus plaudit et uitiis suis fieri conuicium gaudet quanto magis hoc iudicas euenire cum a philosopho ista dicuntur cum salutaribus praeceptis uersus inseruntur efficacius eadem illa demissuri in animum inperitorum nam ut dicebat cleanthes quemadmodum spiritus noster clariorem sonum reddit cum illum tuba per longi canalis angustias tractum patentiore nouissime exitu effudit sic sensus nostros clariores carminis arta necessitas efficit eadem neglegentius audiuntur minusque percutiunt quamdiu soluta oratione dicuntur ubi accessere numeri et egregium sensum adstrinxere certi pedes eadem illa sententia uelut lacerto excussiore torquetur de contemptu pecuniae multa dicuntur et longissimis orationibus hoc praecipitur ut homines in animo non in patrimonio putent esse diuitias eum esse locupletem qui paupertati suae aptatus est et paruo se diuitem fecit magis tamen feriuntur animi cum carmina eiusmodi dicta sunt is minimo eget mortalis qui minimum cupit quod uult habet qui uelle quod satis est potest cum haec atque eiusmodi audimus ad confessionem ueritatis adducimur illi enim quibus nihil satis est admirantur adclamant odium pecuniaeindicunt hunc illorum adfectum cum uideris urge hoc preme hoc onera relictis ambiguitatibus et sillogismis et cauillationibus et ceteris acuminisinriti ludicris dic in auaritiam dic in luxuriam cum profecisse te uideriset animos audientium adfeceris insta uehementius ueri simile non estquantum proficiat talis oratio remedio intenta et tota in bonum audientiumuersa facillime enim tenera conciliantur ingenia ad honesti rectique amorem et adhuc docilibus leuiterque corruptis inicit manum ueritas si aduocatumidoneum nacta est ego certe cum attalum audirem in uitia in errores in mala uitae perorantem saepe miseritus sum generis humani et illum sublimemaltioremque humano fastigio credidi ipse regem se esse dicebat sed plusquam regnare mihi uidebatur cui liceret censuram agere regnantium cum uero commendare paupertatem coeperat et ostendere quam quidquid usumexcederet pondus esset superuacuum et graue ferenti saepe exire e scholapauperi libuit cum coeperat uoluptates nostras traducere laudare castumcorpus sobriam mensam puram mentem non tantum ab inlicitis uoluptatibus sed etiam superuacuis libebat circumscribere gulam ac uentrem indemihi quaedam permansere lucili magno enim in omnia impetu ueneram deindead ciuitatis uitam reductus ex bene coeptis pauca seruaui inde ostreisboletisque in omnem uitam renuntiatum est nec enim cibi sed oblectamenta sunt ad edendum saturos cogentia quod gratissimum est edacibus et se ultraquam capiunt farcientibus facile descensura facile reditura indein omnem uitam unguento abstinemus quoniam optimus odor in corpore estnullus inde uino carens stomachus inde in omnem uitam balneum fugimus decoquere corpus atque exinanire sudoribus inutile simul delicatumque credidimus cetera proiecta redierunt ita tamen ut quorum abstinentiam interrupi modumseruem et quidem abstinentiae proximiorem nescio an difficiliorem quoniamquaedam absciduntur facilius animo quam temperantur quoniam coepi tibi exponere quanto maiore impetu ad philosophiamiuuenis accesserim quam senex pergam non pudebit fateri quem mihi amorempithagoras iniecerit sotion dicebat quare ille animalibus abstinuisset quare postea sextius dissimilis utrique causa erat sed utrique magnifica hic homini satis alimentorum citra sanguinem esse credebat et crudelitatisconsuetudinem fieri ubi in uoluptatem esset adducta laceratio adiciebatcontrahendam materiam esse luxuriae colligebat bonae ualetudini contrariaesse alimenta uaria et nostris aliena corporibus at pithagoras omniuminter omnia cognationem esse dicebat et animorum commercium in alias atquealias formas transeuntium nulla si illi credas anima interit ne cessatquidem nisi tempore exiguo dum in aliud corpus transfunditur uidebimusper quas temporum uices et quando pererratis pluribus domiciliis in hominemreuertatur interim sceleris hominibus ac parricidii metum fecit cum possentin parentis animam inscii incurrere et ferro morsuue uiolare si in quo corpore cognatus aliqui spiritus hospitaretur haec cum exposuissetsotion et implesset argumentis suis non credis inquit animas in aliacorpora atque alia discribi et migrationem esse quod dicimus mortem noncredis in his pecudibus ferisue aut aqua mersis illum quondam hominis animummorari non credis nihil perire in hoc mundo sed mutare regionem nectantum caelestia per certos circuitus uerti sed animalia quoque per uicesire et animos per orbem agi magni ista crediderunt uiri itaque iudiciumquidem tuum sustine ceterum omnia tibi in integro serua si uera suntista abstinuisse animalibus innocentia est si falsa frugalitas est quod istic credulitatis tuae damnum est alimenta tibi leonum et uulturumeripio his ego instinctus abstinere animalibus coepi et anno peractonon tantum facilis erat mihi consuetudo sed dulcis agitatiorem mihi animumesse credebam nec tibi hodie adfirmauerim an fuerit quaeris quomodo desierim in primum tiberii caesaris principatum iuuentae tempus inciderat alienigenatum sacra mouebantur et inter argumenta superstitionis ponebatur quorundamanimalium abstinentia patre itaque meo rogante qui non calumniam timebatsed philosophiam oderat ad pristinam consuetudinem redii nec difficultermihi ut inciperem melius cenare persuasit laudare solebat attalusculcitam quae resisteret corpori tali utor etiam senex in qua uestigiumapparere non possit haec rettuli ut probarem tibi quam uehementes haberent tirunculi impetusprimos ad optima quaeque si quis exhortaretur illos si quis inpelleret sed aliquid praecipientium uitio peccatur qui nos docent disputare nonuiuere aliquid discentium qui propositum adferunt ad praeceptores suosnon animum excolendi sed ingenium itaque quae philosophia fuit facta philologiaest multum autem ad rem pertinet quo proposito ad quamquam rem accedas qui grammaticus futurus uergilium scrutatur non hoc animo legit illud egregium fugit inreparabile tempus uigilandum est nisi properamus relinquemur agit nos agiturque ueloxdies inscii rapimur omnia in futurum disponimus et inter praecipitialenti sumus sed ut obseruet quotiens uergilius de celeritate temporumdicit hoc uti uerbo illum fugit optima quaeque dies miseris mortalibus aeui prima fugit subeunt morbi tristisque senectus et labor et durae rapit inclementia mortis ille qui ad philosophiam spectat haec eadem quo debet adducit numquamuergilius inquit dies dicit ire sed fugere quod currendi genus concitatissimumest et optimos quosque primos rapi quid ergo cessamus nos ipsi concitare ut uelocitatem rapidissimae rei possimus aequare meliora praeteruolant deteriora succedunt quemadmodum ex amphora primum quod est sincerissimumeffluit grauissimum quodque turbidumque subsidit sic in aetate nostraquod est optimum in primo est id exhauriri in aliis potius patimur ut nobis faecem reseruemus inhaereat istud animo et tamquam missum oraculoplaceat optima quaeque dies miseris mortalibus aeui prima fugit quare optima quia quod restat incertum est quare optima quia iuuenespossumus discere possumus facilem animum et adhuc tractabilem ad melioraconuertere quia hoc tempus idoneum est laboribus idoneum agitandis perstudia ingeniis est et exercendis per opera corporibus quod superestsegnius et languidius est et propius a fine itaque toto hoc agamus animoet omissis ad quae deuertimur in rem unam laboremus ne hanc temporis pernicissimiceleritatem quam retinere non possumus relicti demum intellegamus primusquisque tamquam optimus dies placeat et redigatur in nostrum quodfugit occupandum est haec non cogitat ille qui grammatici oculis carmenistud legit ideo optimum quemque primum esse diem quia subeunt morbi quia senectus premit et adhuc adulescentiam cogitantibus supra caput est sed ait uergilium semper una ponere morbos et senectutem non meherculesinmerito senectus enim insanabilis morbus est praeterea inquit hoc senectuti cognomen inposuit tristem illam uocat subeunt morbi tristisque senectus alio loco dicit pallentesque habitant morbi tristisque senectus non est quod mireris ex eadem materia suis quemque studiis apta colligere in eodem prato bos herbam quaerit canis leporem ciconia lacertam cum ciceronis librum de re publica prendit hinc philologus aliquis hinc grammaticus hinc philosophiae deditus alius alio curam suam mittit philosophus admiratur contra iustitiam dici tam multa potuisse cum adhanc eandem lectionem philologus accessit hoc subnotat duos romanos regesesse quorum alter patrem non habet alter matrem nam de serui matre dubitatur anci pater nullus numae nepos dicitur praeterea notat eum quem nosdictatorem dicimus et in historiis ita nominari legimus apud antiquos magistrumpopuli uocatum hodieque id extat in auguralibus libris et testimoniumest quod qui ab illo nominatur magister equitum est aeque notat romulumperisse solis defectione prouocationem ad populum etiam a regibus fuisse id ita in pontificalibus libris et aliqui qui putant et fenestella eosdem libros cum grammaticus explicuit primum uerba expresse reapse dici a cicerone id est re ipsa in commentarium refert nec minus sepse id est se ipse deinde transit ad ea quae consuetudo saeculi mutauit tamquam ait cicero quoniam sumus ab ipsa calce eius interpellatione reuocati hanc quam nunc in circo cretam uocamus calcem antiqui dicebant deinde ennianos colligit uersus et in primis illos de africano scriptos cui nemo ciuis neque hostis quibit pro factis reddere opis pretium ex eo se ait intellegere opem apud antiquos non tantum auxilium significassesed operam ait opera enim ennius neminem potuisse scipioni neque ciuemneque hostem reddere operae pretium felicem deinde se putat quodinuenerit unde uisum sit uergilio dicere quem super ingens porta tonat caeli ennium hoc ait homero se subripuisse ennio uergilium esse enim apudciceronem in his ipsis de re publica hoc epigramma enni si fas endo plagas caelestum ascendere cuiquam est mi soli caeli maxima porta patet sed ne et ipse dum aliud ago in philologum aut grammaticum delabar illud admoneo auditionem philosophorum lectionemque ad propositum beataeuitae trahendam non ut uerba prisca aut ficta captemus et translationesinprobas figurasque dicendi sed ut profutura praecepta et magnificas uoceset animosas quae mox in rem transferantur sic ista ediscamus ut quae fuerintuerba sint opera nullos autem peius mereri de omnibus mortalibusiudico quam qui philosophiam uelut aliquod artificium uenale didicerunt qui aliter uiuunt quam uiuendum esse praecipiunt exempla enim se ipsosinutilis disciplinae circumferunt nulli non uitio quod insequuntur obnoxii non magis mihi potest quisquam talis prodesse praeceptor quam gubernatorin tempestate nauseabundus tenendum rapiente fluctu gubernaculum luctandumcum ipso mari eripienda sunt uento uela quid me potest adiuuare rectornauigii attonitus et uomitans quanto maiore putas uitam tempestate iactariquam ullam ratem non est loquendum sed gubernandum omnia quae dicunt quae turba audiente iactant aliena sunt dixit illa platon dixit zenon dixit chrisippus et posidonius et ingens agmen nominum tot ac talium quomodoprobare possint sua esse monstrabo faciant quae dixerint quoniam quae uolueram ad te perferre iam dixi nunc desideriotuo satis faciam et in alteram epistulam integrum quod exegeras transferam ne ad rem spinosam et auribus erectis curiosisque audiendam lassus accedas uale cix an sapiens sapienti prosit scire desideras dicimus plenum omnibono esse sapientem et summa adeptum quomodo prodesse aliqui possit summumhabenti bonum quaeritur prosunt inter se boni exercent enim uirtuteset sapientiam in suo statu continent desiderat uterque aliquem cum quoconferat cum quo quaerat peritos luctandi usus exercet musicum quiparia didicit mouet opus est et sapienti agitatione uirtutum ita quemadmodumipse se mouet sic mouetur ab alio sapiente quid sapiens sapienti proderit impetum illi dabit occasiones actionum honestarum commonstrabit praeter haec aliquas cogitationes suas exprimet docebit quae inuenerit semper enim etiam sapienti restabit quod inueniat et quo animus eius excurrat malus malo nocet facitque peiorem iram eius incitando tristitiae adsentiendo uoluptates laudando et tunc maxime laborant mali ubi plurimumuitia miscuere et in unum conlata nequitia est ergo ex contrario bonusbono proderit quomodo inquis gaudium illi adferet fiduciam confirmabit ex conspectu mutuae tranquillitatis crescet utriusque laetitia praeterea quarumdam illi rerum scientiam tradet non enim omnia sapiens scit etiamsi sciret breuiores uias rerum aliqui excogitare posset et has indicareper quas facilius totum opus circumfertur proderit sapienti sapiens non scilicet tantum suis uiribus sed ipsius quem adiuuabit potest quidemille etiam relictus sibi explicare partes suas utetur propria uelocitate sed nihilominus adiuuat etiam currentem hortator non prodest sapienti sapiens sed sibi ipse hoc ut scias detrahe illi uim propriam et ille nihil aget isto modo dicas licet non essein melle dulcedinem nam ipse ille qui esse debeat nisi ita aptatuslingua palatoque est ad eiusmodi gustum ut illum talis sapor capiat offendetur sunt enim quidam quibus morbi uitio mel amarum uideatur oportet utrumque ualere ut et ille prodesse possit et hic profuturo idonea materia sit ut in summum inquit perducto calorem calefieri superuacuumest et in summum perducto bonum superuacuum est si qui prosit numquidinstructus omnibus rebus agricola ab alio instrui quaerit numquid armatusmiles quantum in aciem exituro satis est ulla amplius arma desiderat ergonec sapiens satis enim uitae instructus satis armatus est ad haecrespondeo et qui in summum perductus est calorem opus est caloreadiecto ut summum teneat sed ipse se inquit calor continet primummultum interest inter ista quae comparas calor enim unus est prodesse uarium est deinde calor non adiuuatur adiectione caloris ut caleat sapiens non potest in habitu mentis suae stare nisi amicos aliquos similes sui admisit cum quibus uirtutes suas communicet adice nunc quod omnibus inter se uirtutibus amicitia est itaque prodest qui uirtutes alicuius paris sui amat amandasque inuicem praestat similia delectant utique ubi honesta sunt et probare ac probari sciunt etiam nunc sapientis animum perite mouere nemo alius potest quam sapiens sicut hominem mouere rationaliter non potest nisi homo quomodo ergo ad rationem mouendam ratione opus est sic ut moueatur ratio perfecta opus est ratione perfecta prodesse dicuntur et qui media nobis largiuntur pecuniam gratiam incolumitatem alia in usus uitae cara aut necessaria in his dicetur etiam stultus prodesse sapienti prodesse autem est animum secundum naturam mouere uirtute sua ut eius qui mouebitur hoc non sine ipsius quoque qui proderit bono fiet necessest enim alienam uirtutem exercendo exerceat et suam sed utremoueas ista quae aut summa bona sunt aut summorum efficientia nihilominus prodesse inter se sapientes possunt inuenire enim sapientem sapienti perse res expetenda est quia natura bonum omne carum est bono et sic quisqueconciliatur bono quemadmodum sibi necesse est ex hac quaestione argumenti causa in alteram transeam quaeritur enim an deliberaturus sit sapiens an in consilium aliquem aduocaturus quod facere illi necessarium est cum ad haec ciuilia et domestica uenituret ut ita dicam mortalia in his sic illi opus est alieno consilio quomodomedico quomodo gubernatori quomodo aduocato et litis ordinatori proderitergo sapiens aliquando sapienti suadebit enim sed in illis quoque magnisac diuinis ut diximus communiter honesta tractando et animos cogitationesquemiscendo utilis erit praeterea secundum naturam est et amicos conplectiet amicorum auctu ut suo proprioque laetari nam nisi hoc fecerimus neuirtus quidem nobis permanebit quae exercendo sensu ualet uirtus autemsuadet praesentia bene conlocare in futurum consulere deliberare et intendereanimum facilius intendet explicabitque qui aliquem sibi adsumpserit quaeretitaque aut perfectum uirum aut proficientem uicinumque perfecto proderitautem ille perfectus si consilium communi prudentia iuuerit aiunthomines plus in alieno negotio uidere initio hoc illis euenit quos amorsui excaecat quibusque dispectum utilitatis timor in periculis excutit incipiet sapere securior et extra metum positus sed nihilominus quaedamsunt quae etiam sapientes in alio quam in se diligentius uident praetereaillud dulcissimum et honestissimum idem uelle atque idem nolle sapienssapienti praestabit egregium opus pari iugo ducet persolui quod exegeras quamquam in ordine rerum erat quas moralisphilosophiae uoluminibus conplectimur cogita quod soleo frequenter tibidicere in istis nos nihil aliud quam acumen exercere totiens enim illoreuertor quid ista me res iuuat fortiorem fac me iustiorem temperantiorem nondum exerceri uacat adhuc medico mihi opus est quid me poscis scientiam inutilem magna promisisti exhibe fidem dicebas intrepidumfore etiam si circa me gladii micarent etiam si mucro tangeret iugulum dicebas securum fore etiam si circa me flagrarent incendia etiam si subitus turbo toto nauem meam mari raperet hanc mihi praesta curam ut uoluptatem ut gloriam contemnam postea docebis inplicta soluere ambigua distinguere obscura perspicere nunc doce quod necesse est uale l annaei epistularum moralium ad lucilium liber nonus decimus cx ex nomentano meo te saluto et iubeo habere mentem bonam hoc est propitios deos omnis quos habet placatos et fauentes quisquis sibi se propitiauit sepone in praesentia quae quibusdam placent unicuique nostrum paedagogum dari deum non quidem ordinarium sed hunc inferioris notae ex eorum numero quos ouidius ait de plebe deos ita tamen hoc seponas uolo ut memineris maiores nostros qui crediderunt stoicos fuisse singulis enim et genium et iunonem dederunt postea uidebimus an tantum dis uacet ut priuatorum negotia procurent interim illud scito siue adsignati sumus siue neglecti et fortunae dati nulli te posse inprecari quicquam grauius quam si inprecatus fueris ut se habeat iratum sed non est quare cuiquam quem poena putaueris dignum optes ut infestos deos habeat habet inquam etiam si uidetur eorum fauore produci adhibe diligentiam tuam et intuere quid sint res nostrae non quid uocentur et scies plura mala contingere nobis quam accidere quotiens enim felicitatis et causa et initium fuit quod calamitas uocabatur quotiens magna gratulatione excepta res gradum sibi struxit in praeceps et aliquem iam eminentem adleuauit etiamnunc tamquam adhuc ibi staret unde tuto cadunt sed ipsum illud cadere non habet in se mali quicquam si exitum spectes ultra quem natura neminem deiecit prope est rerum omnium terminus prope est inquam et illud unde felix eicitur et illud unde infelix emittitur nos utraque extendimus et longa spe ac metu facimus sed si sapis omnia humana condicione metire simul et quod gaudes et quod times contrahe est autem tanti nihil diu gaudere ne quid diu timeas sed quare istuc malum adstringo non est quod quicquam timendum putes uana sunt ista quae nos mouent quae attonitos habent nemo nostrum quid ueri esset excussit sed metum alter alteri tradidit nemo ausus est ad id quo perturbabatur accedere et naturam ac bonum timoris sui nosse itaque res falsa et inanis habet adhuc fidem quia non coarguitur tanti putemus oculos intendere iam apparebit quam breuia quam incerta quam tuta timeantur talis est animorum nostrorum confusio qualis lucretio uisa est nam ueluti pueri trepidant atque omnia caecis in tenebris metuunt ita nos in luce timemus quid ergo non omni puero stultiores sumus qui in luce timemus sed falsum est lucreti non timemus in luce omnia nobis fecimus tenebras nihil uidemus nec quid noceat nec quid expediat tota uita incursitamus nec ob hoc resistimus aut circumspectius pedem ponimus uides autem quam sit furiosa res in tenebris impetus at mehercules id agimus ut longius reuocandi simus et cum ignoremus quo feramur uelociter tamen illo quo intendimus perseueramus sed lucescere si uelimus potest uno autem modo potest si quis hanc humanorum diuinorumque notitiam scientia acceperit si illa se non perfuderit sed infecerit si eadem quamuis sciat retractauerit et ad se saepe rettulerit si quaesierit quae sint bona quae mala quibus hoc falso sit nomen adscriptum si quaesierit de honestis et turpibus de prouidentia nec intra haec humani ingenii sagacitas sistitur prospicere et ultra mundum libet quo feratur unde surrexerit in quem exitum tanta rerum uelocitas properet ab hac diuina contemplatione abductum animum in sordida et humilia pertraximus ut auaritiae seruiret ut relicto mundo terminisque eius et dominis cuncta uersantibus terram rimaretur et quaereret quid ex illa mali effoderet non contentus oblatis quidquid nobis bono futurum erat deus et parens noster in proximo posuit non expectauit inquisitionem nostram et ultro dedit nocitura altissime pressit nihil nisi de nobis queri possumus ea quibus periremus nolente rerum natura et abscondente protulimus addiximus animum uoluptati cui indulgere initium omnium malorum est tradidimus ambitioni et famae ceteris aeque uanis et inanibus quid ergo nunc te hortor ut facias nihil noui nec enim nouis malis remedia quaeruntur sed hoc primum ut tecum ipse dispicias quid sit necessarium quid superuacuum necessaria tibi ubique occurrent superuacua et semper et toto animo quaerenda sunt non est autem quod te nimis laudes si contempseris aureos lectos et gemmeam supellectilem quae est enim uirtus superuacua contemnere tunc te admirare cum contempseris necessaria non magnam rem facis quod uiuere sine regio apparatu potes quod non desideras milliarios apros nec linguas phoenicopterorum et alia portenta luxuriae iam tota animalia fastidientis et certa membra ex singulis eligentis tunc te admirabor si contempseris etiam sordidum panem si tibi persuaseris herbam ubi necesse est non pecori tantum sed homini nasci si scieris cacumina arborum explementum esse uentris in quem sic pretiosa congerimus tamquam recepta seruantem sine fastidio implendus est quid enim ad rem pertinet quid accipiat perditurus quidquid acceperit delectant te disposita quae terra marique capiuntur alia eo gratiora si recentia perferuntur ad mensam alia si diu pasta et coacta pinguescere fluunt ac uix saginam continent suam delectat te nitor horum arte quaesitus at mehercules ista sollicite scrutata uarieque condita cum subierint uentrem una atque eadem foeditas occupabit uis ciborum uoluptatem contemnere exitum specta attalum memini cum magna admiratione omnium haec dicere diu inquit mihi inposuere diuitiae stupebam ubi aliquid ex illis alio atque alio loco fulserat existimabam similia esse quae laterent his quae ostenderentur sed in quodam apparatu uidi totas opes urbis caelata et auro et argento et iis quae pretium auri argentique uicerunt exquisitos colores et uestes ultra non tantum nostrum sed ultra finem hostium aduectas hinc puerorum perspicuos cultu atque forma greges hinc feminarum et alia quae res suas recognoscens summi imperii fortuna protulerat quid hoc est inquam aliud inritare cupiditates hominum per se incitatas quid sibi uult ista pecuniae pompa ad discendam auaritiam conuenimus at mehercules minus cupiditatis istinc effero quam adtuleram contempsi diuitias non quia superuacuae sed quia pusillae sunt uidistine quam intra paucas horas ille ordo quamuis lentus dispositusque transierit hoc totam uitam nostram occupabit quod totum diem occupare non potuit accessit illud quoque tam superuacuae mihi uisae sunt habentibus quam fuerunt spectantibus hoc itaque ipse mihi dico quotiens tale aliquid praestrinxerit oculos meos quotiens occurrit domus splendida cohors culta seruorum lectica formonsis inposita calonibus quid miraris quid stupes pompa est ostenduntur istae res non possidentur et dum placent transeunt ad ueras potius te conuerte diuitias disce paruo esse contentus et illam uocem magnus atque animosus exclama habemus aquam habemus polentam ioui ipsi controuersiam de felicitate faciamus faciamus oro te etiam si ista defuerint turpe est beatam uitam in auro et argento reponere aeque turpe in aqua et polenta quid ergo faciam si ista non fuerint quaeris quod sit remedium inopiae famem fames finit alioquin quid interest magna sint an exigua quae seruire te cogant quid refert quantulum sit quod tibi possit negare fortuna haec ipsa aqua et polenta in alienum arbitrium cadit liber est autem non in quem parum 