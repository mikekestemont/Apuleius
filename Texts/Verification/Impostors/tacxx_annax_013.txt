si hostis ingrueret ita dignum maioribus suis et familia cassia per illas quoque gentis celebrata igitur excitis quorum de sententia petitus rex positisque castris apud zeugma unde maxime peruius amnis postquam inlustres parthi rexque arabum acbarus aduenerat monet meherdaten barbarorum impetus acris cunctatione languescere aut in perfidiam mutari ita urgeret coepta quod spretum fraude acbari qui iuuenem ignarum et summam fortunam in luxu ratum multos per dies attinuit apud oppidum edessam et uocante carene promptasque res ostentante si citi aduenissent non comminus mesopotamiam sed flexu armeniam petiuit id temporis importunam quia hiems occipiebat exim niuibus et montibus fessi postquam campos propinquabant copiis carenis adiunguntur tramissoque amne tigri permeant adiabenos quorum rex izates societatem meherdatis palam induerat in gotarzen per occulta et magis fida inclinabat sed capta in transitu urbs ninos uetustissima sedes assiriae et castellum insigne fama quod postremo inter darium atque alexandrum proelio persarum illic opes conciderant interea gotarzes apud montem cui nomen sanbulos uota dis loci suscipiebat praecipua religione herculis qui tempore stato per quietem monet sacerdotes ut templum iuxta equos uenatui adornatos sistant equi ubi pharetras telis onustas accepere per saltus uagi nocte demum uacuis pharetris multo cum anhelitu redeunt rursum deus qua siluas pererrauerit nocturno uisu demonstrat reperiunturque fusae passim ferat ceterum gotarzes nondum satis aucto exercitu flumine corma pro munimento uti et quamquam per insectationes et nuntios ad proelium uocaretur nectere moras locos mutare et missis corruptoribus exuendam ad fidem hostis emercari ex quis izates adiabeno mox acbarus arabum cum exercitu abscedunt leuitate gentili et quia experimentis cognitum est barbaros malle roma petere reges quam habere at meherdates ualidis auxiliis nudatus ceterorum proditione suspecta quod unum reliquum rem in casum dare proelioque experiri statuit nec detrectauit pugnam gotarzes deminutis hostibus ferox concursumque magna caede et ambiguo euentu donec carenem profligatis obuiis longius euectum integer a tergo globus circumueniret tum omni spe perdita meherdates promissa parracis paterni clientis secutus dolo eius uincitur traditurque uictori atque ille non propinquum neque arsacis de gente sed alienigenam et romanum increpans auribus decisis uiuere iubet ostentui clementiae suae et in nos dehonestamento dein gotarzes morbo obiit accitusque in regnum uonones medos tum praesidens nulla huic prospera aut aduersa quis memoraretur breui et inglorio imperio perfunctus est resque parthorum in filium eius uologesen translatae at mithridates bosporanus amissis opibus uagus postquam didium ducem romanum roburque exercitus abisse cognouerat relictos in nouo regno cotin iuuenta rudem et paucas cohortium cum iulio aquila equite romano spretis utrisque concire nationes inlicere perfugas postremo exercitu coacto regem dandaridarum exturbat imperioque eius potitur quae ubi cognita et iam iamque bosporum inuasurus habebatur diffisi propriis uiribus aquila et cotis quia zorsines siracorum rex hostilia resumpserat externas et ipsi gratias quaesiuere missis legatis ad eunonen qui aorsorum genti praesidebat nec fuit in arduo societas potentiam romanam aduersus rebellem mithridaten ostentantibus igitur pepigere equestribus proeliis eunones certaret obsidia urbium romani capesserent tunc composito agmine incedunt cuius frontem et terga aorsi media cohortes et bosporani tutabantur nostris in armis sic pulsus hostis uentumque sozam oppidum dandaricae quod desertum a mithridate ob ambiguos popularium animos obtineri relicto ibi praesidio uisum exim in siracos pergunt et transgressi amnem pandam circumueniunt urbem uspen editam loco et moenibus ac fossis munitam nisi quod moenia non saxo sed cratibus et uimentis ac media humo aduersum inrumpentis inualida erant eductaeque altius turres facibus atque hastis turba bant obsessos ac ni proelium nox diremisset coepta patrataque expugnatio eundem intra diem foret postero misere legatos ueniam liberis corporibus orantis seruitii decem milia offerebant quod aspernati sunt uictores quia trucidare deditos saeuum tantam multitudinem custodia cingere arduum belli potius iure caderent datumque militibus qui scalis euaserant signum caedis excidio uspensium metus ceteris iniectus nihil tutum ratis cum arma munimenta impediti uel eminentes loci amnesque et urbes iuxta perrumperentur igitur zorsines diu pensitato mithridatisne rebus extremis an patrio regno consuleret postquam praeualuit gentilis utilitas datis obsidibus apud effigiem caesaris procubuit magna gloria exercitus romani quem incruentum et uictorem tridui itinere afuisse ab amne tanai constitit sed in regressu dispar fortuna fuit quia nauium quasdam quae mari remeabant in litora taurorum delatas circumuenere barbari praefecto cohortis et plerisque auxiliarium interfectis interea mithridates nullo in armis subsidio consultat cuius misericordiam experiretur frater cotis proditor olim deinde hostis metuebatur romanorum nemo id auctoritatis aderat ut promissa eius magni penderentur ad eunonen conuertit propriis odiis non infensum et recens coniuncta nobiscum amicitia ualidum igitur cultu uultuque quam maxime ad praesentem fortunam comparato regiam ingreditur genibusque eius prouolutus mithridates inquit terra marique romanis per tot annos quaesitus sponte adsum utere ut uoles prole magni achaemenis quod mihi solum hostes non abstulerunt at eunones claritudine uiri mutatione rerum et prece haud degeneri permotus adleuat supplicem laudatque quod gentem aorsorum quod suam dextram petendae ueniae delegerit simul legatos litterasque ad caesarem in hunc modum mittit populi romani imperatoribus magnarum nationum regibus primam ex similitudine fortunae amicitiam sibi et claudio etiam communionem uictoriae esse bellorum egregios finis quoties ignoscendo transigatur sic zorsini uicto nihil ereptum pro mithridate quando grauius mereretur non potentiam neque regnum precari sed ne triumpharetur neue poenas capite expenderet at claudius quamquam nobilitatibus externis mitis dubitauit tamen accipere captiuum pacto salutis an repetere armis rectius foret hinc dolor iniuriarum et libido uindictae adigebat sed disserebatur contra suscipi bellum auio itinere importuoso mari ad hoc reges ferocis uagos populos solum frugum egenum taedium ex mora pericula ex properantis modicam uictoribus laudem ac multum infamiae si pellerentur quin adriperet et seruaret exulem cui inopi quanto longiorem uitam tanto plus supplicii fore his permotus scripsit eunoni meritum quidem nouissima exempla mithridaten nec sibi uim ad exequendum deese uerum ita maioribus placitum quanta peruicacia in hostem tanta beneficentia aduersus supplices utendum nam triumphos de populis regnisque integris adquiri traditus posthac mithridates uectusque romam per iunium cilonem procuratorem ponti ferocius quam pro fortuna disseruisse apud caesarem ferebatur elataque uox eius in uulgum hisce uerbis non sum remissus ad te sed reuersus uel si non credis dimitte et quaere uultu quoque interrito permansit cum rostra iuxta custodibus circumdatus uisui populo praeberetur consularia insignia ciloni aquilae praetoria decernuntur isdem consulibus atrox odii agrippina ac lolliae infensa quod secum de matrimonio principis certauisset molitur crimina et accusatorem qui obiceret chaldaeos magos interrogatumque apollinis clarii simulacrum super nuptiis imperatoris exim claudius inaudita rea multa de claritudine eius apud senatum praefatus sorore l uolusii genitam maiorem ei patruum cottam messalinum esse memmio quondam regulo nuptam nam de g caesaris nuptiis consulto reticebat addidit perniciosa in rem publicam consilia et materiem sceleri detrahendam proin publicatis bonis cederet italia ita quinquagies sestertium ex opibus immensis exuli relictum et calpurnia inlustris femina peruertitur quia formam eius laudauerat princeps nulla libidine sed fortuito sermone unde ira agrippinae citra ultima stetit in lolliam mittitur tribunus a quo ad mortem adigeretur damnatus et lege repetundarum cadius rufus accusantibus bithinis galliae narbonensi ob egregiam in patres reuerentiam datum ut senatoribus eius prouinciae non exquisita principis sententia iure quo sicilia haberetur res suas inuisere liceret ituraeique et iudaei defunctis regibus sohaemo atque agrippa prouinciae siriae additi salutis augurium quinque et septuaginta annis omissum repeti ac deinde continuari placitum et pomerium urbis auxit caesar more prisco quo iis qui protulere imperium etiam terminos urbis propagare datur nec tamen duces romani quamquam magnis nationibus subactis usurpauerant nisi l sulla et diuus augustus regum in eo ambitio uel gloria uarie uulgata sed initium condendi et quod pomerium romulus posuerit noscere haud absurdum reor igitur a foro boario ubi aereum tauri simulacrum aspicimus quia id genus animalium aratro subditur sulcus designandi oppidi coeptus ut magnam herculis aram amplecteretur inde certis spatiis interiecti lapides per ima montis palatini ad aram consi mox curias ueteres tum ad sacellum larum inde forum romanum forumque et capitolium non a romulo sed a tito tatio additum urbi credidere mox pro fortuna pomerium auctum et quos tum claudius terminos posuerit facile cognitu et publicis actis perscriptum c antistio m suillio consulibus adoptio in domitium auctoritate pallantis festinatur qui obstrictus agrippinae ut conciliator nuptiarum et mox stupro eius inligatus stimulabat claudium consuleret rei publicae britannici pueritiam robore circumdaret sic apud diuum augustum quamquam nepotibus subnixum uiguisse priuignos a tiberio super propriam stirpem germanicum adsumptum se quoque accingeret iuuene partem curarum capessituro his euictus triennio maiorem natu domitium filio anteponit habita apud senatum oratione eundem in quem a liberto acceperat modum adnotabant periti nullam antehac adoptionem inter patricios claudios reperiri eosque ab atto clauso continuos durauisse ceterum actae principi grates quaesitiore in domitium adulatione rogataque lex qua in familiam claudiam et nomen neronis transiret augetur et agrippina cognomento augustae quibus patratis nemo adeo expers misericordiae fuit quem non britannici fortuna maerore adficeret desolatus paulatim etiam seruilibus ministeriis perintem pestiua nouercae officia in ludibrium uertebat intellegens falsi neque enim segnem ei fuisse indolem ferunt siue uerum seu periculis commendatus retinuit famam sine experimento sed agrippina quo uim suam sociis quoque nationibus ostentaret in oppidum ubiorum in quo genita erat ueteranos coloniamque deduci impetrat cui nomen inditum e uocabulo ipsius ac forte acciderat ut eam gentem rhenum transgressam auus agrippa in fidem acciperet isdem temporibus in superiore germania trepidatum aduentu chattorum latrocinia agitantium dein p pomponius legatus auxiliaris uangionas ac nemetas addito equite alario immittit monitos ut anteirent populatores uel dilapsis improuisi circumfunderentur et secuta consilium ducis industria militum diuisique in duo agmina qui laeuum iter petiuerant recens reuersos praedaque per luxum usos et somno grauis circumuenere aucta laetitia quod quosdam e clade uariana quadragesimum post annum seruitio exemerant at qui dextris et propioribus compendiis ierant obuio hosti et aciem auso plus cladis faciunt et praeda famaque onusti ad montem taunum reuertuntur ubi pomponius cum legionibus opperiebatur si chatti cupidine ulciscendi casum pugnae praeberent illi metu ne hinc romanus inde cherusci cum quis aeternum discordant circumgrederentur legatos in urbem et obsides misere decretusque pomponio triumphalis honos modica pars famae eius apud posteros in quis carminum gloria praecellit per idem tempus uannius suebis a druso caesare impositus pellitur regno prima imperii aetate clarus acceptusque popularibus mox diuturnitate in superbiam mutans et odio accolarum simul domesticis discordiis circumuentus auctores fuere uibilius hermundurorum rex et uangio ac sido sorore uannii geniti nec claudius quamquam saepe oratus arma certantibus barbaris interposuit tutum uannio perfugium promittens si pelleretur scripsitque palpellio histro qui pannoniam praesidebat legionem ipsaque e prouincia lecta auxilia pro ripa componere subsidio uictis et terrorem aduersus uictores ne fortuna elati nostram quoque pacem turbarent nam uis innumera lugii aliaeque gentes aduentabant fama ditis regni quod uannius triginta per annos praedationibus et uectigalibus auxerat ipsi manus propria pedites eques a sarmatis iazugibus erat impar multitudini hostium eoque castellis sese defensare bellumque ducere statuerat sed iazuges obsidionis impatientes et proximos per campos uagi necessitudinem pugnae attulere quia lugius hermundurusque illic ingruerant igitur degressus castellis uannius funditur proelio quamquam rebus aduersis laudatus quod et pugnam manu capessiit et corpore aduerso uulnera excepit ceterum ad classem in danuuio opperientem perfugit secuti mox clientes et acceptis agris in pannonia locati sunt regnum uangio ac sido inter se partiuere egregia aduersus nos fide subiectis suone an seruitii ingenio dum adipiscerentur dominationes multa caritate et maiore odio postquam adepti sunt at in britannia p ostorium pro praetore turbidae res excepere effusis in agrum sociorum hostibus eo uiolentius quod nouum ducem exercitu ignoto et coepta hieme iturum obuiam non rebantur ille gnarus primis euentibus metum aut fiduciam gigni citas cohortis rapit et caesis qui restiterant disiectos consectatus ne rursus conglobarentur infensaque et infida pax non duci non militi requiem permitteret detrahere arma suspectis cunctaque castris auonam inter et sabrinam fluuios cohibere parat quod primi iceni abnuere ualida gens nec proeliis contusi quia societatem nostram uolentes accesserant hisque auctoribus circumiectae nationes locum pugnae delegere saeptum agresti aggere et aditu angusto ne peruius equiti foret ea munimenta dux romanus quamquam sine robore legionum socialis copias ducebat perrumpere adgreditur et distributis cohortibus turmas quoque peditum ad munia accingit tunc dato signo perfringunt aggerem suisque claustris impeditos turbant atque illi conscientia rebellionis et obsaeptis effugiis multa et clara facinora fecere qua pugna filius legati m ostorius seruati ciuis decus meruit ceterum clade icenorum compositi qui bellum inter et pacem dubitabant et ductus in decangos exercitus uastati agri praedae passim actae non ausis aciem hostibus uel si ex occulto carpere agmen temptarent punito dolo iamque uentum haud procul mari quod hiberniam insulam aspectat cum ortae apud brigantas discordiae retraxere ducem destinationis certum ne noua moliretur nisi prioribus firmatis et brigantes quidem paucis qui arma coeptabant interfectis in reliquos data uenia resedere silurum gens non atrocitate non clementia mutabatur quin bellum exerceret castrisque legionum premenda foret id quo promptius ueniret colonia camulodunum ualida ueteranorum manu deducitur in agros captiuos subsidium aduersus rebellis et imbuendis sociis ad officia legum itum inde in siluras super propriam ferociam carataci uiribus confisos quem multa ambigua multa prospera extulerant ut certeros britannorum imperatores praemineret sed tum astu locorum fraude prior ui militum inferior transfert bellum in ordouicas additisque qui pacem nostram metuebant nouissimum casum experitur sumpto ad proelium loco ut aditus abscessus cuncta nobis importuna et suis in melius essent hinc montibus arduis et si qua clementer accedi poterant in modum ualli saxa praestruit et praefluebat amnis uado incerto cateruaeque armatorum pro munimentis constiterant ad hoc gentium ductores circumire hortari firmare animos minuendo metu accendenda spe aliisque belli incitamentis enimuero caratacus huc illuc uolitans illum diem illam aciem testabatur aut reciperandae libertatis aut seruitutis aeternae initium fore uocabatque nomina maiorum qui dictatorem caesarem pepulissent quorum uirtute uacui a securibus et tributis intemerata coniugum et liberorum corpora retinerent haec atque talia dicenti adstrepere uulgus gentili quisque religione obstringi non telis non uulneribus cessuros obstupefecit ea alacritas ducem romanum simul obiectus amnis additum uallum imminentia iuga nihil nisi atrox et propugnatoribus frequens terrebat sed miles proelium poscere cuncta uurtute expugnabilia clamitare praefectique et tribuni paria disserentes ardorem exercitus intendebant tum ostorius circumspectis quae impenetrabilia quaeque peruia ducit infensos amnemque haud difficulter euadit ubi uentum ad aggerem dum missilibus certabatur plus uulnerum in nos et pleraeque caedes oriebantur postquam facta testudine rudes et informes saxorum compages distractae parque comminus acies decedere barbari in iuga montium sed eo quoque inrupere ferentarius grauisque miles illi telis adsultantes hi conferto gradu turbatis contra britannorum ordinibus apud quos nulla loricarum galearumue tegmina et si auxiliaribus resisterent gladiis ac pilis legionariorum si huc uerterent spathis et hastis auxiliarium sternebantur clara ea uictoria fuit captaque uxor et filia carataci fratresque in deditionem accepti ipse ut ferme intuta sunt aduersa cum fidem cartimanduae reginae brigantum petiuisset uinctus ac uictoribus traditus est nono post anno quam bellum in britannia coeptum unde fama eius euecta insulas et proximas prouincias peruagata per italiam quoque celebrabatur auebantque uisere quis ille tot per annos opes nostras spreuisset ne romae quidem ignobile carataci nomen erat et caesar dum suum decus extollit addidit gloriam uicto uocatus quippe ut ad insigne spectaclum populus stetere in armis praetoriae cohortes campo qui castra praeiacet tunc incedentibus regiis clientulis phalerae torques quaeque bellis externis quaesiuerat traducta mox fratres et coniunx et filia postremo ipse ostentatus ceterorum preces degeneres fuere ex metu at non caratacus aut uultu demisso aut uerbis misericordiam requirens ubi tribunali adstitit in hunc modum locutus est si quanta nobilitas et fortuna mihi fuit tanta rerum prosperarum moderatio fuisset amicus potius in hanc urbem quam captus uenissem neque dedignatus esses claris maioribus ortum plurimis gentibus imperitantem foedere in pacem accipere praesens sors mea ut mihi informis sic tibi magnifica est habui equos uiros arma opes quid mirum si haec inuitus amisi nam si uos omnibus imperitare uultis sequitur ut omnes seruitutem accipiant si statim deditus traderet neque mea fortuna neque tua gloria inclaruisset et supplicium mei obliuio sequeretur at si incolumem seruaueris aeternum exemplar clementiae ero ad ea caesar ueniam ipsique et coniugi et fratribus tribuit atque illi uinclis absoluti agrippinam quoque haud procul alio suggestu conspicuam isdem quibus principem laudibus gratibusque uenerati sunt nouum sane et moribus ueterum insolitum feminam signis romanis praesidere ipsa semet parti a maioribus suis imperii sociam ferebat uocati posthac patres multa et magnifica super captiuitate carataci disseruere neque minus id clarum quam quod siphacem p scipio persen l paulus et si qui alii uinctos reges populo romano ostendere censentur ostorio triumphi insignia prosperis ad id rebus eius mox ambiguis siue amoto carataco quasi debellatum foret minus intenta apud nos militia fuit siue hostes miseratione tanti regis acrius ad ultionem exarsere praefectum castrorum et legionarias cohortis extruendis apud siluras praesidiis relictas circumfundunt ac ni cito nuntiis ex castellis proxi mis subuentum foret copiarum obsidio occidione obcubuissent praefectus tamen et octo centuriones ac promptissimus quisque e manipulis cecidere nec multo post pabulantis nostros missasque ad subsidium turmas profligant tum ostorius cohortis expeditas opposuit nec ideo fugam sistebat ni legiones proelium excepissent earum robore aequata pugna dein nobis pro meliore fuit effugere hostes tenui damno quia inclinabat dies crebra hinc proelia et saepius in modum latrocinii per saltus per paludes ut cuique sors aut uirtus temere prouiso ob iram ob praedam iussu et aliquando ignaris ducibus ac praecipua silurum peruicacia quos accendebat uulgata imperatoris romani uox ut quondam sugambri excisi aut in gallias traiecti forent ita silurum nomen penitus extinguendum igitur duas auxiliaris cohortis auaritia praefectorum incautius populantis intercepere spoliaque et captiuos largiendo ceteras quoque nationes ad defectionem trahebant cum taedio curarum fessus ostorius concessit uita laetis hostibus tamquam ducem haud spernendum etsi non proelium at certe bellum absumpsisset at caesar cognita morte legati ne prouincia sine rectore foret a didium suffecit is propere uectus non tamen integras res inuenit aduersa interim legionis pugna cui manlius ualens praeerat auctaque et apud hostis eius rei fama quo uenientem ducem exterrerrent atque illo augente audita ut maior laus compositis et si durauissent uenia iustior tribueretur silures id quoque damnum intulerant lateque persultabant donec adcursu didii pellerentur sed post captum caratacum praecipuus scientia rei militaris uenutius e brigantum ciuitate ut supra memoraui fidusque diu et romanis armis defensus cum cartimanduam reginam matrimonio teneret mox orto discidio et statim bello etiam aduersus nos hostilia induerat sed primo tantum inter ipsos certabatur callidisque cartimandua artibus fratrem ac propinquos uenutii intercepit inde accensi hostes stimulante ignominia ne feminae imperio subderentur ualida et lecta armis iuuentus regnum eius inuadunt quod nobis praeuisum et missae auxilio cohortes acre proelium fecere cuius initio ambiguo finis laetior fuit neque dispari euentu pugnatum a legione cui caesius nasica praeerat nam didius senectute grauis et multa copia honorum per ministros agere et arcere hostem satis habebat haec quamquam a duobus pro praetoribus pluris per annos gesta coniunxi ne diuisa haud perinde ad memoriam sui ualerent ad temporum ordinem redeo ti claudio quintum seruio cornelio orfito consulibus uirilis toga neroni maturata quo capessendae rei publicae habilis uideretur et caesar adulationibus senatus libens cessit ut uicesimo aetatis anno consulatum nero iniret atque interim designatus proconsulare imperium extra urbem haberet ac princeps iuuentutis appellaretur additum nomine eius donatiuum militi congiarium plebei et ludicro dircensium quod adquirendis uulgi studiis edebatur britannicus in praetexta nero triumphali ueste trauecti sunt spectaret populus hunc decore imperatorio illum puerili habitu ac perinde fortunam utriusque praesumeret simul qui centurionum tribunorumque sortem britannici miserabantur remoti fictis causis et alii per speciem honoris etiam libertorum si quis incorrupta fide depellitur tali occasione obuii inter se nero britannicum nomine ille domitium salutauere quod ut discordiae initium agrippina multo questu ad maritum defert sperni quippe adoptionem quaeque censuerint patres iusserit populus intra penatis abrogari ac nisi prauitas tam infensa docentium arceatur eruptura in publicam perniciem commotus his quasi criminibus optimum quemque educatorem filii exilio aut morte adficit datosque a nouerca custodiae eius imponit nondum tamen summa moliri agrippina audebat ni praetoriarum cohortium cura exoluerentur lusius geta et rufrius crispinus quos messalinae memores et liberis eius deuinctos credebat igitur distrahi cohortis ambitu duorum et si ab uno regerentur intentiorem fore disciplinam adseuerante uxore transfertur regimen cohortium ad burrum afranium egregiae militaris famae gnarum tamen cuius sponte praeficeretur suum quoque fastigium agrippina extollere altius carpento capitolium ingredi qui honos sacerdotibus et sacris antiquitus concessus ueneratio nem augebat feminae quam imperatore genitam sororem eius qui rerum potitus sit et coniugem et matrem fuisse unicum ad hunc diem exemplum est inter quae praecipuus propugnator eius uitellius ualidissima gratia aetate extrema adeo incertae sunt potentium res accusatione corripitur deferente iunio lupo senatore is crimina maiestatis et cupidinem imperii obiectabat praebuissetque auris caesar nisi agrippinae minis magis quam precibus mutatus esset ut accusatori aqua atque igni interdiceret hactenus uitellius uoluerat multa eo anno prodigia euenere insessum diris auibus capitolium crebris terrae motibus prorutae domus ac dum latius metuitur trepidatione uulgi inualidus quisque obtriti frugum quoque egestas et orta ex eo fames in prodigium accipiebatur nec occulti tantum questus sed iura reddentem claudium circumuasere clamoribus turbidis pulsumque in extremam fori partem ui urgebant donec militum globo infensos perrupit quindecim dierum alimenta urbi non amplius superfuisse constitit magnaque deum benignitate et modestia hiemis rebus extremis subuentum at hercule olim italia legionibus longinquas in prouincias commeatus portabat nec nunc infecunditate laboratur sed africam potius et aegiptum exercemus nauisbusque et casibus uita populi romani permissa est eodem anno bellum inter armenios hiberosque exortum parthis quoque ac romanis grauissimorum inter se motuum causa fuit genti parthorum uologeses imperitabat materna origine ex paelice graeca concessu fratrum regnum adeptus hiberos pharasmanes uetusta possesione armenios frater eius mithridates obtinebat opibus nostris erat pharasmanis filius nomine radamistus decora proceritate ui corporis insignis et patrias artis edoctus claraque inter accolas fama is modicum hiberiae regnum senecta patris detineri ferocius crebriusque iactabat quam ut cupidinem occultaret igitur pharasmanes iuuenem potentiae promptum et studio popularium accinctum uergentibus iam annis suis metuens aliam ad spem trahere et armeniam ostentare pulsis parthis datam mithridati a semet memorando sed uim differendam et potiorem dolum quo incautum opprimerent ita radamistus simulata aduersus patrem discordia tamquam nouercae odiis impar pergit ad patruum multaque ab eo comitate in speciem liberum cultus primores armeniorum ad res nouas inlicit ignaro et ornante insuper mithridate reconciliationis specie adsumpta regressusque ad patrem quae fraude confici potuerint prompta nuntiat cetera armis exequenda interim pharasmanes belli causas confingit proelianti sibi aduersus regem albanorum et romanos auxilio uocanti fratrem aduersatum eamque iniuriam excidio ipsius ultum iturum simul magnas copias filio tradidit ille inruptione subita territum exutumque campis mithridaten compulit in castellum gorneas tutum loco ac praesidio militum quis caelius pollio praefectus centurio casperius praeerat nihil tam ignarum barbaris quam machinamenta et astus oppugnationum at nobis ea pars militiae maxime gnara est ita radamistus frustra uel cum damno temptatis munitionibus obssidium incipit et cum uis neglegeretur auaritiam praefecti emercatur obtestante casperio ne socius rex ne armenia donum populi romani scelere et pecunia uerterentur postremo quia multitudinem hostium pollio iussa patris radamistus obtendebant pactus indutias abscedit ut nisi pharasmanen bello absterruisset ummidium quadratum praesidem siriae doceret quo in statu armenia foret digressu centurionis uelut custode exolutus praefectus hortari mithridaten ad sanciendum foedus coniunctionem fratrum ac priorem aetate pharasmanen et cetera necessitudinum nomina referens quod filiam eius in matrimonio haberet quod ipse radamisto socer esset non abnuere pacem hiberos quamquam in tempore ualidiores et satis cognitam armeniorum perfidiam nec aliud subsidii quam castellum commeatu egenum ne dubia tentare armis quam incruentas condiciones mallet cunctante ad ea mithridate et suspectis praefecti consiliis quod paelicem regiam polluerat inque omnem libidinem uenalis habebatur casperius interim ad pharasmanen peruadit utque hiberi obsidio decedant expostulat ille propalam incerta et saepius molliora respondens secretis nuntiis monet radamistum obpugnationem quoquo modo celerare augetur flagitii merces et pollio occulta corruptione impellit milites ut pacem flagitarent seque praesidium omissuros minitarentur qua necessitate mithridates diem locumque foederi accepit castelloque egreditur ac primo radamistus in amplexus eius effusus simulare obsequium socerum ac parentem appellare adicit ius iurandum non ferro non ferro non ueneno uim adlaturum simul in lucum propinquum trahit prouisum illic sacrificii paratum dictitans ut diis testibus pax firmaretur mos est regibus quoties in societatem coeant implicare dextras pollicesque inter se uincire nodoque praestringere mox ubi sanguis in artus se extremos suffuderit leui ictu cruorem eliciunt atque inuicem lambunt id foedus arcanum habetur quasi mutuo cruore sacratum sed tunc qui ea uincla admouebat decidisse simulans genua mithridatis inuadit ipsumque prosternit simulque concursu plurium iniciuntur catenae ac compede quod dedecorum barbaris trahebatur mox quia uulgus duro imperio habitum probra ac uerbera intentabat et erant contra qui tantam fortunae commutationem miserarentur secutaque cum paruis liberis coniunx cuncta lamentatione complebat diuersis et contectis uehiculis abduntur dum pharasmanis iussa exquirerentur illi cupido regni fratre et filia potior animusque sceleribus paratus uisui tamen consuluit ne coram interficeret et radamistus quasi iuris iurandi memor non ferrum non uenenum in sororem et patruum expromit sed proiectos in humum et ueste multa grauique opertos necat filii quoque mithridatis quod caedibus parentum inlacrimauerant trucidati sunt at quadratus cognoscens proditum mithridaten et regnum ab interfectoribus obtineri uocat consilium docet acta et an ulcisceretur consultat paucis decus publicum curae plures tuta disserunt omne scelus externum cum laetitia habendum semina etiam odiorum iacienda ut saepe principes romani eandem armeniam specie largitionis turbandis barbarorum animis praebuerint poteretur radamistus male partis dum inuisus infamis quando id magis ex usu quam si cum gloria adeptus foret in hanc sententiam itum ne tamen adnuisse facinori uiderentur et diuersa caesar iuberet missi ad pharasmanen nuntii ut abscederet a finibus armeniis filiumque abstraheret erat cappadociae procurator iulius paelignus ignauia animi et deridiculo corporis iuxta despiciendus sed claudio perquam familiaris cum priuatus olim conuersatione scurrarum iners otium oblectaret is paelignus auxiliis prouincialium contractis tamquam reciperaturus armeniam dum socios magis quam hostis praedatur abscessu suorum et incursantibus barbaris praesidii egens ad radamistum uenit donisque eius euictus ultro regium insigne sumere cohortatur sumentique adest auctor et satelles quod ubi turpi fama diuulgatum ne ceteri quoque ex paeligno coniectarentur heluidius priscus legatus cum legione mittitur rebus turbidis pro tempore ut consuleret igitur propere montem taurum transgressus moderatione plura quam ui composuerat cum rediret in siriam iubetur ne initium belli aduersus parthos existeret nam uologeses casum inuadendae armeniae obuenisse ratus quam a maioribus suis possessam externus rex flagitio obtineret contrahit copias fratremque tiridaten deducere in regnum parat ne qua pars domus sine imperio ageret incessu parthorum sine acie pulsi hiberi urbesque armeniorum artaxata et tigranocerta iugum accepere deinde atrox hiems et parum prouisi commeatus et orta ex utroque tabes perpellunt uologesen omittere praesentia uacuamque rursus armeniam radamistus inuasit truculentior quam antea tamquam aduersus defectores et in tempore rebellaturos atque illi quamuis seruitio sueti patientiam abrumpunt armisque regiam circumueniunt nec aliud radamisto subsidium fuit quam pernicitas equorum quis seque et coniugem abstulit sed coniunx grauida primam utcumque fugam ob metum hostilem et mariti caritatem tolerauit post festinatione continua ubi quati uterus et uiscera uibrantur orare ut morte honesta contumeliis captiuitatis eximeretur ille primo amplecti adleuare adhortari modo uirtutem admirans modo timore aeger ne quis relicta poteretur postremo uiolentia amoris et facinorum non rudis destringit acinacen uulneratamque ripam ad araxis trahit flumini tradit ut corpus etiam auferretur ipse praeceps hiberos ad patrium regnum peruadit interim zenobiam id mulieri nomen placida in eluuie spirantem ac uitae manifestam aduertere pastores et dignitate formae haud degenerem reputantes obligant uulnus agrestia medicamina adhibent cognitoque nomine et casu in urbem artaxata ferunt unde publica cura deducta ad tiridaten comiterque excepta cultu regio habita est fausto sulla saluio othone consulibus furius scribonianus in exilium agitur quasi finem principis per chaldaeos scrutaretur adnectebatur crimini uibia mater eius ut casus prioris nam relegata erat impatiens pater scriboniani camillus arma per dalmatiam mouerat idque ad clementiam trahebat caesar quod 